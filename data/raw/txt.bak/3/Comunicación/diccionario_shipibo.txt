












































Shipibo Joi

Sh
ip

ib
o-

Ko
ni

bo

Shipibo
Joi

Distribución gratuita
prohibida su ventaPERÚ

Ministerio
de Educación

Viceministerio
de Gestión Pedagógica

Dirección General
de Educación Intercultural, 
Bilingüe y Rural



1
Gobiernos locales

democráticos y
familias promueven

ciudadanía.

2
Empresas,

organizaciones y
líderes 

comprometidos
con la educación.

OBJETIVO 6
Una sociedad que educa
a sus ciudadanos y los

compromete con su
comunidad.

3
Medios de

comunicación 
asumen

con iniciativa su rol
educador.

1
La primera infancia

es prioridad
nacional.

2
Trece años

de buena educación
sin exclusiones.

1
Todos logran

competencias para su
desarrollo personal y 

el progreso e 
integración
nacional.

2
Instituciones
acogedoras e
integradoras, 

enseñan
bien y lo hacen 

con éxito.

2
Carrera Pública

Magisterial 
renovada.

1
Sistema integral 

de formación 
docente.

1
Gestión educativa

eficaz, ética,
descentralizada 

y con
participación de la

ciudadanía.

2
Educación financiada

y administrada con
equidad y 
eficiencia.

1
Renovado sistema 

de
educación superior

articulado al
desarrollo.

2
Se produce

conocimientos
relevantes para el

desarrollo.

3
Centros 

universitarios y 
técnicos forman

profesionales éticos,
competentes y
productivos.

OBJETIVO 1
Oportunidades y

resultados educativos de
igual calidad para todos.

OBJETIVO 2
Estudiantes e 
instituciones

que logran aprendizajes
pertinentes y 
de calidad.

OBJETIVO 3
Maestros bien 

preparados
que ejercen

profesionalmente la
docencia.

OBJETIVO 4
Una gestión

descentralizada,
democrática, que logra

resultados y es 
financiada

con equidad.

OBJETIVO 5
Educación superior de
calidad se convierte en 
factor favorable para el 

desarrollo y
la competitividad

nacional.

VISIÓN
Todos desarrollan su potencial

desde la primera infancia, 
acceden al mundo letrado, resuelven 
problemas, practican valores, saben 

seguir aprendiendo, se asumen 
ciudadanos con derechos y 

responsabilidades, y contribuyen al 
desarrollo de sus comunidades y del 

país combinando su capital 
cultural y natural con los 

avances mundiales.



Sh
ip

ib
o-

Ko
ni

bo

Shipibo
Joi



MINISTERIO DE EDUCACIÓN

Ministro de Educación
Jaime Saavedra Chanduví

Viceministro de Gestión Pedagógica
José Martín Vegas Torres

Viceministro de Gestión Institucional
Fernando Bolaños Galdós

Directora General de Educación Intercultural Bilingüe
Elena Antonia Burga Cabrera

Director de Educación Intercultural Bilingüe y Rural
Manuel Salomón Grández Fernández

Directora de Educación Rural
Rosa María Mujica Barreda

SHIPIBO JOI

Elaboración
Jorge Garcia Canayo, Luis Gonzales Sánchez, Eli Sánchez Rodríguez, Josué Rodríguez Gonzales, Ángel 
José López Ramos, Gamaniel Monteluisa Romaina, Artemio Pacaya Romaina, Gilder Ruiz Laulate, Jorge 
H. Cairuna Urquia, Consuelo Rojas Rodríguez, Delicia Linares Rojas, Teobaldo Bernabe Marin, William 
Ruiz Laulate, Leoncio García Ventura, Margarita López Vásquez. María Madeleine Limas Sánchez, 
Ruperto Fasabi Valera, Carlos Daniel Flores Picota, Nelson Romaina Cauper, Rusver Picota Rodríguez, 
Segundina Cumapa Rengifo, César Flores Valera, Esther Cruz Laulate, Efrain Inuma Torino, Alejandro 
Ruiz López, Ibeth Sánchez Rojas, Nilda Hilario Escobar, Ernesto Ochavano Sánchez, Ambrocio Vásquez 
Rodríguez, Celia Cairuna Picota, Luis Márquez Pinedo, Arístides Mori Macedo

Revisión final de estilo y contenido
Lidia Gonzales Sánchez

Asesoría y revisión técnica DIGEIBIR
Lidia Gonzales Sánchez y Lener E. Guimaraes Vásquez

Diagramación
Nylda Maribel Ataucuri García

Ilustraciones:
Angel R. Fasabi Gonzales, Paolo Rossi Del Aguila Sajami, Ruperto Fasabi Valera, Víctor Ataucuri Garcia, 
Robert Rengifo Rengifo

Primera edición, enero 2014
Tiraje: 3,000 ejemplares

Impreso por: Cecosami S.A.
Calle Los Plateros 142, Urb. El Artesano, Ate
625-3535
www.cecosami.com

© Ministerio de Educación
Calle El Comercio Nº 193, San Borja - Lima Perú 
Teléfono: 615-5800
www.minedu.gob.pe

Hecho el Depósito Legal en la Biblioteca Nacional del Perú N°: 2014-04394

Todos los derechos reservados. Prohibida su reproducción de este libro por cualquier medio, total o 
parcialmente, sin permiso de los editores.

Impreso en el Perú / Printed in Perú / Piruke kirika nanan uhteinan nipisu.



Presentación
Implementar la política de Educación Intercultural Bilingüe implica 
contar con un conjunto de herramientas normativas políticas y 
pedagógicas para su adecuada aplicación en las instituciones 
Educativas que atienden a niños, niñas y adolescentes que pertenecen 
al pueblo originario que hablan la lengua originaria y, por tanto, deben 
desarrollar una Educación Intercultural Bilingüe (EIB) respetando la 
cosmovisión de cada pueblo.

El Ministerio de Educación, a través de la Dirección General de 
Educación Intercultural Bilingüe y Rural – DIGEIBIR, viene elaborando 
materiales que ayudan a los maestros, maestras y estudiantes 
interculturales bilingües a desarrollar un trabajo de calidad en las II.EE 
de EIB, lo que permitirá un aprendizaje en las dos lenguas, valorando 
así la lengua originaria y el castellano como segunda lengua.

En esta perspectiva, considerando que el aspecto lingüístico es de 
suma importancia en las escuelas bilingües, se presenta el léxico 
Escolar en lengua originaria SHIPIBO.

Este léxico escolar, al igual que los relatos de Soi Rawa, la guía de 
alfabeto y todos los textos y trabajos en lengua originaria shipibo que 
se vienen elaborando para maestros y estudiantes, respectivamente, 
permitirá desarrollar procesos de aprendizaje adecuados 

El léxico Escolar SHIPIBO JOI ha sido elaborado con la participación de 
docentes bilingües, sabios y sabias representantes de organizaciones 
indígenas, especialistas de Educación Intercultural Bilingüe, con el 
asesoramiento de lingüistas y educadores en talleres organizados por 
la DIGEIBIR. Igualmente, se contó con la participación de hablantes 
de diferentes sectores de la población con el objetivo de reflexionar 
sobre la unificación de la escritura.

Ponemos este material a disposición de los maestros y maestras de 
las diferentes II.EE. que deben desarrollar una Educación Intercultural 
Bilingüe de calidad.





Peokin Yoiya
Non bakebo kirika amanoxonra jakon akin non onana iti jake 
jaskaakin jato amati kanobo, axetixobobo iti jake jameranxon bakebo 
axeatiboya. Neskarashaman ixon non bakebo axea jakoni axekanti iki. 
Non bakebo axeti jake non join itan non onana jawekimeranoaxpari, 
jainoaxkaya wetsabaonaton axetikopi. Jaskaakin jato axeati yoira ikai 
Educación Intercultural Bilingüe iki.
 
Ministerio de Educación, DIGEIBIR ikainxonra noa aki itai pikokin mesko 
kirika wishabo, axeamisbo, kirika akai bakebo akinti shinanman, Noa 
wetsa joiyabo itibikeskati ja rabe joinbi axekantikopi. Jaskara jawekibo 
onantanan non axebo itan non onan shinanbo koshiatanan oribo 
onankin chibanreskantikopi.

Jaskaakinshaman jato kirikanin axeati shinanxon, rama jakiribi non 
pikoai nato axeti kirika SHIPIBO JOI akin non janea.
Nato kirika riki wetsa kirikabo non pikobeakeskaribi, jakopira non 
shinanai, maton tee akainkobo mato icha akini kai, jaskatax non 
axemeranoaxbi shipibo joniakin shinanax maton kirika amai bekebo 
jakoni axekantikopi. 

Nato kirikara nonbicho akama iki, icha jonixon akana riki: axeamis 
ranonbo itan xontakobo, ani shinanya jonibo, joni koshibo, non axe 
onan jonibo, kirika akai bakebo; jabo tsinki tsinkikin akana riki nato kirika. 
Nonra ichabires irake akai nato jonibo bakeboakin shinankanaikopi.

Non joi koshiatikopira noa icha teekanti jake, akanwe maton 
bakebobetan itan jema koshibobetan mesko teebo, jakon maton 
jeman ika jonibo ikantikopi. Non bakebo onan onanshokobo ika riki 
shinan raroti jaweki. Jaskara shinanbo menitananra non jeneai maton 
mekenman nato kirika SHIPIBO JOI.





9

Tsosaa
Jaskaakin 

janeti
Jaskaakin wishati

a a awa

b ba bawa

ch cha chomo

e e eseai

i i iwi

j ja jima

k ka kabori

m ma meraya

n na nibo

o o ochiti

p pa paranta

r ra riro

s sa sapen

sh sha shishi

x xa xaxo

t ta tokoro

ts tsa tsonkiro

w wa wame

y ya yami

Shipibo joi jan wishatibo
Shipibo joi jan wishatibo riki natobo:





A

awa





13

jiwi ponyanma. 
Choin banaxon 
ja ointima, 
bana tapon 
rachonaketian.
•	Xetan 

Meninra 
xantokanmea 
abo oinke.

•	 Enra abo 
oinyamai 
nokon choinra rachonake.

Abokoma.- Peiya yoina, iaman 
jaa, nepax piai, jawen pei wiso 
joxo pepikoya. Nepaxen bachiai.
•	 Ianmameaxra abokoma keotai.
•	Moara abokoma noyakainke.

Ao.- Jiwi maxko 
manxantani 
yoraya, bimi 
racho 
rachotani manxan. 
Banamabi jenenko 
itan mainko xoxoai, 
jawen bimi amakirin 
piti. Matsi jikia ikax ja wexax 
neakati.
•	Amakirinra ao bimi maanai 

piai.
•	Poyanman chexaara ao jiwi 

wexax tita neakake. 

Abanon.- Jaweki moa aki yoyo 
iti joi. Yoiabi yoitimaxon akax 
jakomaketian yoi iti. Ati yoi itan 
shinanmeeti joi. 
•	 En moa abanon ja shinamanbi 

xoboakin.
•	 Jakopira Sani yoitima iki, non 

yoiyabi akai joi ninkayakin, 
abanon rama onankin.

Abo.- Peiya yoina manxan jisaa 
yapa piai, techo itan witax 
nenke. Ikonshaman xanto onan. 
Nexbakan kaxon bachiai, xono 

a aA



14

Aka.- Jaweki akin senen-a. 
Rama atima moa janken-a. 
Noabi iamax wetsabo jain bari 
kawana.
•	Papanra moa nonti aka ike.
•	Benxon ipo beten aka piiwe.

Akeni.- Peiya yoina 
manxan jisa ikaxbi maxko, 
taoxtanishoko,wakan chepa piai.
•	 Ea kai oinaxra akeni 

noyakainke.
•	Waka ichankora akeni itinke 

chepan ewa sotanax. 

Akinmis.- Tee akanaitian 
oinresyosma. Shinanya itan 
noimis joni. Onisamis.
•	Bimara jaweki akanaitian 

akinmis iki.
•	Non axe riki akinmis iti.

Akinti.- Wetsabaon tee akaitian 
jato oinrestima. Tee akanainko 
mepiti. Jawe akin wetsa meniti 
iamax amati.
•	 Enra nokon papa wai akinti 

jake.
•	Ronin Yabinra noa yoiai chipiki 

itan jochiboki yoashitima, 
jawemabi akin jato akinti.

Ako .- Xapo, oshi, naxa. 
Moa jakon ikatibi jakonma. 
Iti atipanke, jonibo, yoinabo, 
yobinbo itan yoabo. 
•	Bekan ochitira isinai jakopira 

ako iki.
•	 Tama berora ako iki banati 

jisama.

Akoa.- Jonibo itan yoinabo 
oshiona yoi iti joi. Jaweki bero 
moa naxaa.
•	Nato ochitira piamai akoa iki.
•	Benxoo, minki ea akoa oina.

Akonpana.- Rono maxko, 
jatiobiribi. Jakomanin amis 
(natexmis), jinanko joxoya. 
Shanokan bene. 
•	Kokanra sepakin akonpana 

merake.
•	Yantankainainra akonpana 

pikotai.

Akoron.- Jene koshia xate 
ronin, yapabaon tita jain jatibi 
jaa. Onsa jenemea yoshin, ani 
jawekibi xeati atipana. Jene 
xaman rakata, yame pikotax 
waporoai, jawen peka mashi 



15

rakata. Merayabaonres oinai, oni 
paemeran.
•	Yamepochinikonra akoron 

pikotai.
•	 Shonkin ani mayatainkora 

akoron jake.

Amati.- Wetsabo yonoti. Jato 
yonaox axeti. Jawekiakin jato 
akinti.
•	Korinmanra, jawen chai Nita 

winti amati yoike, axekaskin.
•	Biri Benanra jato wai amati 

jake jain atsa bananoxon.

Amakiri.- Ani yapa ratorontani, 
raxkanya itan yame 
rapanshintani. Xeta kata. 
Jenetian paxba, ao bimi maanai 
ninkatikopi.
•	Niwen Soinra Ani Ianman 

kaxon amakiri mishkiai. 
•	Ao bimi riki jan amakiri mishkiti.

 

Amen.- Chosko taeya yoina. 
Jenekexa ja yoina, totish piai, 
joshin kochi jisatani yoraya ikaxbi 
janxo koshi, itanribi join tene. 

•	 Tsekomeranra amen ishtoke.
•	Noa meraxonra amenman 

jene tsakake.

Anaa.- Ani 
jiwi moxaya 
itan iboya, 
jawen 
bepon joxo, 
nonti ati itan 
tabara ati. Niikan 
kax jaki jisontima, 
yotonaketian. Yora 
isini jan raometi, 
jawen ibo yokaxon 
biax.
•	Papanra anaa jiwi nontiake. 
•	Anaa jiwi naman jisonyamawe 

miara yotonake.
•	Chexakati ana bepon biax jan 

neakawe.

Ani.- Maxko xewina, jawekinin 
ewa. Noatiomabires.
•	Papan ani nontinra noa reboki 

kai.
•	Ani chomo riki jan warapo 

yasanti.

Anibo.- Jan noa jonia, pikoa 
itan aniabo. Papa betan tita. 
•	Bawan Besora chiponki kake 

jawen anibo oini.



16

•	Matsi jemanko kayantanaxra 
nokon anibo nokoke.

Anitama.- Maxko. Ani naman 
ika, iti atipanke jaweki, yoina 
itan joni jaskara oinxon yoiti.
•	Nokon epan awinra anitama 

ainbo iki.
•	Nokon wai orokin keyotira 

anitama maxkake.

Anki.- Chikish, jawe akasma itan 
ayosma joni iamax ainbo.
•	Romen repowe iamax kinanwe 

miara anki inake.
•	Non ese riki anki itima.

Ano.- Chosko taeya yoina, 
joshin yametanibetan joxon sere 
seretani yoraya, kinimeran oxai 
itan yame niai jawen piti benai.
•	Kokanra yame ano retewanke, 

mankoa bimi piai meraxon. 
•	 Epan mecha ochitininra ano 

mai kinimeran jikimake. 

Apashiro.- Mexoai yoina, 
barinpoi yankon yoraya, 
koshpanya, mentsis ani, jiwin 
perakakas, mashinko iamax 
mashi mai chinixon bachiai.
•	Biman nontikira apashiro 

choronke.

•	 Sanken Panira yomerai kaxbi 
yopake apashiro jaa bebon 
choronwanketian.

Apo.- Jatixonbi imakana Koshi 
non jemabo akinti shinanxon 
janea. Non koshi. Jema koshi, 
jeman jaa jonibo jaki chipota.
•	Rama nete non apo yoyo ikai 

ninkakanwe.
•	¿Jawe janerin maton apo?

Ari ari.- Raxkaonma yapa, 
bawin jisa ikaxbi tsaka tsakatani 
ramanxantani yoraya. 
•	Nitanra mishkikin ari ari bike.
•	Wesna titanra ari ari tabi 

kawake.

Ariwa.- Peiya yoina, nocho piai, 
pei wiso itan xeta wekiya.



17

•	 Sinabetan Manenra ariwa 
merake.

•	Ariwaninra nocho piai.

Asapa.- Ani yapa. Amakiri 
jisatani ikaxbi raxkan beshe wiso 
joxna joshintanishoko yoraya, 
bimi piai.
•	Nokon chipi Katenra asapa 

yonanke.
•	Yotan pakekera asapa paenai. 

Ashaa.- Tokoro yankontani, 
choron petsati niai 
yoina. Chaki jisataniribi 
panchatanishoko, oi beai 
onan, jatian xanai keotai. 
•	Piskakanra ashaa piai.
•	Ramara oi beai ashaa 

tokorora keotai.

Ashpa.- Nikin ocho 
jamapatanbainai.Nitin ishto.
•	 Sanken Rawa riki kikin ashpa.

•	Ashpa ikaxra joni ishton 
nokoke.

Ashpati.- Wichopeti yoi ika. Witax 
rabe chopebekonti
•	 Jatibi bakebo chankatabo 

ashpati jake.
•	 Jiwi raston winoira ashpati iki.

Axa.- Rao jiwi maxko. Jawen pei 
chakaxon jan yapa paen ati 
itan reteti. Yapa jan keyoti rao.
•	 Tsomara axa chakai 

chanichanitai.
•	Yakanra wainko axa banake.

Axanti.- Ianman itan weanma rao 
chaka nechixon yapa yomerati.
•	Axanti jawekira jakoma iki 

yapa keyoaikopi.
•	 Joninra yoike, xantokan yapa 

ja jakon axanti.

Axeati.- Jaweki akinkin 
onanmati. Yoibokin oinxon 
amaboti.
•	Bimanra jawen yosi yoike 

kanoti ati axeati.
•	 Ja bakera onankasai jakon 

akin axeati riki.



18

Axeamis.- Jato onankinai benbo 
itan ainbo. Kirika jato amai.
•	Axeamis Isa Ramara 

bakebobetan masha 
ishamanai.

•	Moara nokon axeamis nokoke 
rama en kirika akai.

Axe.- Bana nia, pei ranenke, jan 
piti noe ati. Noa jonibaon jawen 
ika jawekibo.
•	Piti noe-anon ea axe pei 

bexonwe.
•	 Shipibo ixon non axe 

jeneyamawe.

Axonti.- Wetsabaon yonoa 
jaweki ati. Yokata ati. 
Yonoamabi shinanya ixon ati.
•	Papan wai axonti ikebiparira 

noa itai.
•	Rama nete riki kokan wai 

axonti.
•	Kirinkonin yonoa chomo 

bemananya axonti ikaxbira 
mei yamake.

Axo.- Jiwi, chorish 
rasiba, raxokotai, 
karoati itan 
tabara ati 
jiwi. Toa 
banenaketian 
meno iamax xate raonti.
•	Koka Rawan yakatira 

axo aka iki.
•	 Ja karoatira yamake, 

jakopira epan 
jawen wainko axo 
banake.

Atashai.- Benbo shiroakana iti 
joi. Jawe atipayamax, akaskimai 
koshiakin shinanbeiranax iti joi. 
Enra atipanke iki ikaikeska joi.
•	Yosin jawen chai shiroara 

atashai ike.
•	Chaira xeki sako waketi 

atipanyamax atashai itan 
itanai.

Atapa 
.- Peia 
yoina, 
xobonxon 
inaati, 
jarake 
mesko atapa: 
choshka, 
kospo, teshiko 
itan omoto. Meskoaxonbo piti 
yoina. Jawen bachi yankon, 
joxo itan paxnatani joshin. Ja 
benera nete beaitian keotai. Ja 
keotai ninkaxon non rekenbaon 
onanpaonike moara neteai ixon. 
•	Nokon yoxamanra atapa 

betenke.
•	Katen atapa omotoshokora 

moa menkoke.

Atapa bachi.- Peiya yoinanin 
bakeanoxon japari pikoai. 
Ratoron ranenke, joxoshaman, 



19

yankon itan joxna joshintani. 
Chorishma, toshati teema. 
Jainoax choncho pikotai.
•	Ochitininra atapa bachi 

toshake. 
•	 Enra atapa bachi piai.

Atsa.- Yoa, taxo 
chankochankotani, pei sino, 
tapon jawekiati. Taxo banati. 
Jarake kimisha iamax baritia ikax 
taponai. Jaskaribi panshin iamax 
joxo.
•	Kai Betsan wainkoniara titan 

icha atsa beke.
•	 Sanken Yakanra atsa xokai.

Atikoma.- Non atipanyama. 
Jainkaman non onana 
nokoyama. Jaweki akaskinmax 
iti joi. Akasabi onon ikax 
okeresai.
•	Wame chachikasabira onon 

ikax atikoma ike.
•	Winti akaskin jiwi chaxabira 

atikoma iki.

Awa.- Chosko taeya niikamea 
ani yoina, waka jisa, wiso 
ramanxantani yoraya. Yobin 
piai. Jenen chimontametax 
poiyai. Jawen poko pokotoyo 
ati.

•	Nokon chainra awa reteke.
•	 Titanra jato chaniai awa pii 

bekanti.

Awai.- Peiya yoina, xeta 
xekexmia jan jene wishai yapa 
nemankin. Mashinko bachiai, 
yapa beshe (sanin) piai. Jawen 
pei wiso xochinko joxoya.
•	Yantanshokora awai 

jenemanaon noyai.
•	Kabinra awai bachi merake.

Awapa.- Chosko taeya 
yoina, niikamea. Ino maxko 
betitanishanakon ikaxbi jawen 
kene wetsaresibi. Nami piai.
•	Atapa bikasira awapa 

choronke.
•	Panshin Saninra awapa bake 

yatanke.



20

Awin.- Benbo jabe oxai ainbo. 
Bakenai itan tsiwai yoinabo. Jan 
noa kaimaibo.
•	Ronin Sanin awin nokoibatara 

raya ainbo iki.
•	Nato ochiti bakera awin iki.

Ayax.- Niimeranoa nishi, ani 
jiwin pania, tasaa ati, payatiati, 
ani botiria tariati itan jan nexati. 
kamarikeska ikaxbi raston. 
Tekamis bona rexbin ika.
•	Paninra ayax tasaa akai.
•	Ayax nishinra papan tapan 

nexake.

Ayosma. Jaweki akasma. 
Mesanto.
•	Bekara jawekiati ayosma iki.
•	Pekonra wai ayosma iki, 

yomeratires iki jawena.

Awantso.- Masen beshe. 
Jenenko itan mainko xoxoai. 
Jawen xoxo nia masentio aniribi. 
Shaka atiati bimi, biin atiati, jan 
tsiniti itan maroti. Ja maseman 
rao kobin xeati.
•	Papanra awantso bimi tita 

bexonke.
•	 Epanra Kabi awantso shaka ati 

axonke.

Awayonka.- Niikamea yobin, 
binpish jisa. Awakan piti.
•	Awakanra awayonka bimi 

maana piai.
•	Kokoa pae riki awayonka.



B

bawa





23

Baaneti.- Moa kaibi napaketi, 
rantima. Jakiribi jainoa 
beainkonia boribati.
•	Nimara baaneti iki, nontira 

bochoke.
•	Kabira baaneti iki yoshimanra 

kaya binake.

Baba.- Non baken bake. 
Non noxa itan pia bakebaon 
bake. Kaibonin kenakin jato 
jaskaati.
•	Yoxamanra jawen baba 

noxake.
•	Nokon baba mechanra koma 

tsakake.

Baban ewa.- Non bake benbon 
awin. Non pia baken itan chio 
baken awin. Rarebo.
•	Papanra jawen baban-ewa 

noike rayaa iketian.
•	Mia riki nokon chio baken 

awin, jaskara ikaxra mia noko 
baban-ewa iki.

Bai.- Jonibo itan yoinabo jan 
niai xaba pextinma. Jene koshi 
pania, paron itan weaman.

•	Papanra wainko kati bai 
manishketian oroke. (xaba 
aka) 

•	Paro xotoxkoninra bai koshi 
panike. 

Baita.- Jan rakoti sabano. Jaweki 
jene shorota.
•	Ponsen Sinanra baita bena 

bike.
•	Oa bakera keyon baita iki.

Baiti.- Jan ninoxon manish xaba 
ati.
•	Papanra yoiwanke nawe baiti, 

wai atikopi.
•	Binon papinoxonra non jakon 

akin baiti jake.

Baka.- Jaweki yenken. Siba.

b bB



24

•	Yoxaman chomo renkaara 
baka iki.

•	Momo mapora baka iki.

Bake.- Pikobena, rama ania itan 
moa yosi joni. Yoina maxko.
•	Koriman bake ranon riki 

mecha. 
•	Yosi Sani riki tita Mean bake. 
•	 Saninra wasa bake yatanke. 

Bakenxa.- Ainbaon benen tita. 
Rareboakin ati.
•	Ronin Yabinra jawen bakenxa 

noike.
•	Meanra jawen bakenxa 

chitonti axonai.

Bakish.- Winota itan 
winotamapari nete yoiti joi.
•	Ranin Betsara bakish nokotai 

Pananyainoax.
•	Ronin Samera bakish 

nokoibake Matsijemameax.

Bakox.- Bai koshin imaa onpax 
xoo iki bospota. Atsa xeati paei 
joxo bospota.
•	Paro jenetiatira bakox icha 

toxbapaketai.
•	Atsa xeati poro akara bakox 

bospotai.

Baneti.- Kai ikaxbi kayamati, 
joribati. Kai ikebi wetsan katima 
yoia. Jainbi iaketi. 
•	  Mishki kaibi papan baneti 

yoiyara ea baneke. 
•	Rama netera papa baneti 

ibake, bechi kaibira ea itai.
•	Nonti bochoketianra titan ea 

baneti yoike.
 
Bansto.- Poyan nenkemashoko, 
tinko. Xoa
•	Kokan bakera bansto 
banstoshoko iki.
•	 Eara poyan bansto iki. 

 

Bao.- Rabe bake pikota. Rabe 
kataxameta yoa iamax yobin.
•	Mexobetan Beso riki bao bake.
•	Bao icha ichaisi riki nokon 



25

paranta.
Bari.- Jan nete koshia itan tenaa 
itina, nato neten noa xana 
meniai. Tenamis. 
•	Moara bari pikotai.
•	Rama netera bari xana ibaitai.

Bashosh.- Xena ikaxbi rani sopo 
jameran moxakeska charota, 
tekamis, joxo itan joshintani.
•	 Ea tekaketianra en bashosh 

reteke.
•	Paranta pei xatekinra en 

bashosh yatanke.

Baxni.- Baxkainoa rani jokonax 
sopota. Ja tsekax ponkoshmati.
•	Nimara baxni sopo iki.
•	Benxonra Weni baxni 

tsekaxonyamai ponkoshma 
inaketian. 

Bata.- Jawekiati tana 
mishkinbires. Kokoti jawekibo 

mishkinbires. 
•	Xekanra naranxa bata kokoai.
•	Katen kora toara bata 

batashaman iki.

Bawa.- Peiya yoina, mentsis 
nenke, tacho, xeta wekiya, 
pei barin poi yankon, bimi piai. 
Inaaka joi biai, mawamis.
•	 Jiwi tanonkora bawa 

peyakatinke. 
•	Nokon poinra ea bawa bake 

bixonke, ramara en non joi 
axeai.

Bawin.- Raxkaonma yapa, 
rakeneya jawen mapo pancha 
itan ispiya. Jarake ino  
bawin, bawinkon itan joxo 
bawin.
•	Ranin Betsanra bawin tekenai 

chachike.
•	Wasan Birinra bawin betenai. 



26

Bebii.- Chichoma itina, 
bemakainshoko rakata iamax 
tipia.
•	Papan rabo tasaara bebii 

chankatinke
•	Benxonra jawen kirika bebii 

rakanke.

Bechi.- Jiwi chorish, jakoni 
chaxakayamai.
•	Kokan tawinti akasabira jiwi 

bechi ike.
•	Kape witara kikin bechi iki. 

Bechia.- Bain kai nokoananti. 
Nokiakin oinax itina.
•	Yosira noki bechia itinke. 
•	Bainkoniara papan ino jaki 

bechia oinke.

Bechon.- Niwe koshin imaa jene 
nayatai, xoo iki joxo chankata. 
•	Paronra bechon ani iki.

•	Bechon onsa ikebira mia 
anima nontinshoko kai. 

Beesteti.- Bepainkonia boo 
senen akin xateti. 
•	Papa Rankonra jawen xontako 

beesteti xeati akai.
•	Beesteti pishta ikainko kaxra 

Sanken Rona masha iki rebo 
rebotai.

Bekanwe.- Icha joni nokoketian 
jowe ati yoi ika.
•	Merakanketian jato bekanwe 

atira titan noa yoai.
•	 Eri, matoki joa: bekanwe, 

mato jononkayabira popo saa 
ishinai.

Bema.- Ani jiwi 
tapon pextin, paxko 
paxkotani.
•	Nitara bema 

pekao itinke.
•	 Jomokanra 

pacho 
bema 
wintiai. 

Bemana.- Jonibo itan yoinabaon 
beisa. 



27

•	Nimanra jawen 
bemana chokai.

•	Panshin Jabera 
bemana 
metsashoko iki. 

Benaa.- Payomapari, reken 
onana iamax ninkata. Tson 
saweama jawekibo. 
•	Kokan nonti benaa aka 

pakeira bokanke.
•	Benaa jawekira rama nete en 

onanke. 

Benche.- Nete ointi atipayama, 
jawen jan ointi bero toshita, 
iamax jaskabi pikota. 

•	Ronanra benche joni nikinai. 
•	Mexon ochitira benkex benche 

pikoke.
 
Bene.- Ainbo jabe jaa itan jabe 
oxai. Yoina bene. Raroai.
•	Raman bene yomerai kakebira 

oi beai.
•	 Epan mananxawe bene beara 

anishaman iki.
•	Chipira jawen chio bake 

sontaro joketian bene itinke. 
 
Benes.- Neminma. Jaweki 
kextoma.
•	 Enra benes chopa bike.
•	Benes iketianra papa 

nontinmabi shitake.

Beniti.- Oinwanxon jawen beisa 
shinanresai.
•	Koka mawata beisbataxra ea 

beniti jeneyamai.
•	 Joni menota oinwanaxra jan 

beniti ea oxakastimai.

Benomaya.- Bene 
mawama ainbo. Non 
axekan ikin ainbonin 
chopa manxan biai. 
Nawan axe iki wiso biti.
•	Benomaya ixonra 

Ronan chopa manxan 
saweke.

•	Oa joai ainbora 
benomaya iki.

Benota.- Ocho niimeran 
kaxon bai onantimamax 
pikoti atipanyama itina.



28

•	Nokon wetsa kachio kax 
benota benai kai riki noa.

•	Chai, ¿Minka ninkata Sani Piko 
benota?

Benoti.- Ainbo benbobetan 
rabeti.
•	Nimanra jawen bake xontako 

benoti yoike.
•	 Inkan Meara benoti yoikana 

sinake, kirika akai ikax. 

Benooti.- Ja jisa oinxon akabi 
wetsa jawekires. Bai benomax 
pikoti atipayama yoi ika.
•	Ronin Rawan chopa oinxonres 

onanwe, jaskayamaxbira mia 
benooti atipanke.

•	 Ja niikan kayamawe jainra 
mia benooti atipanke.

Beon.- Beronkoniax jene tsiwitai. 
Bero jene.
•	Ainboninra winixon beon icha 

potake.
•	 Tsaori beon biaxra Kopi 

bechexeke mechanox.

Beota.- 
Namankiriakin 
oina. Jiwi 
poyan naman 
wekita.
•	 Jonira masa 

shinani beota ike.
•	Koman xenanra 

bimiax jawen poyan 
naman beota iki.

Bepan.- Betonko ikain boo 
pania. Beste senenai ika boo. 
Nenketaitibi jain besteti.
•	 Jabera bepan nenke iki.
•	Kokara bepan kexto iki.

Bepokota.- Beronko jaweki 
pakex, keras iamax mai poto 
jikia.
•	Nato bakera mashi bepokota 

iki.
•	Wasan Mane bepokota 

iketianra en raonbeiranke. 

Bepoti.- Jawekinin bemana 
mapoti. Bebi jaweki mapoti.
•	Baken jakoma niwe 

binaketianra manxan chopan 
bepoti iki.

•	Atsa joa jakoni waanon ixonra 
paranta pein bepoti iki.

Bero.- Jan non jawekibo ointi, 
bemanainko ibekona. Wiso 
narakaya joxon iaketana. Jara 
itinke bero kapoxko naman 
bero kexni ibekonain.Yoinabo 
itan yapaboribira jaya iki. 



29

Yobinboribi, ikaxbi jan ointima ja 
bero banara xoxoai.
•	 Sanken Kate riki bero manshin. 
•	Kaimito bero biwe non 

bananon.

Berochon.- Yapa maxko 
ratorontani itan raxkan rakexto. 
Jatiobiribi aniyamai.
•	 Sanken Meanra berochon 

kawake.
•	Pananya tae chimakainra 

berochon jokonai.

Berokapoxko.- Bero manaon rani 
joyobaina. Bero karani.
•	 Eara berokapoxko ichama iki.
•	 Isa Ramanra jawen 

berokapoxko sikai. 

Berokexni.- Bero kexa iaketana 
rani. Bepokonaketian bero 
mapoai rani.
•	Kenan berokexni riki nenke.
•	Berokexni namanra ea nobe 

pikoke.

Besteti.- Jan jaweki xateti, iti 
atipanke chopa, risbi, kirika, boo 
itan kextoma jawekibo jan xateti. 
Yami akana maroxon biti. 
•	Pexe Raten besteti riki kikin 

kensho. 
•	Nokon titanra besteti ea 

bixonke.

Beshe.- Maxko, anima. Ani jaweki 
maxkoshokoakin apakea.
•	 Titanra atsa beshe akai.
•	Papanra yapa beshe beke.

Bexnan. Jishtibires ikainko itina. 
Onpax seroma iamax potama. 
Xawi aka moka jene, jan 
paenti.
•	 Jene bexnan ikainkora bawin 

jishtibires itinke.
•	Oi jenera bexnan iki.
•	Bexnan maroai nawara 

nokoke.

Bewin.- Bemanainko koo 
jisashokobo ikaxbi chorish 
jokonai. 
•	Rawanra bewin potsike.
•	 Samera kikin icha bewin 

jokonke.

Bicha.- Ninotai jene. 
Pokochichokea keyon jene 
ninotai. Jiwi xaka iamax pei 
motsa jene. 



30

•	Bakenra bicha kinanke.
•	Ratenra jakoni bakenoxon 

toranpi bicha xeai.
 

Bichi.- Jan nami bepoa. Jara 
kextoma iki. Jiwin taxo rakoa. 
Yoina jokaxon xatseta.
•	 Titanra kochi bichi xoike. 
•	Katenra yonshin bichi biai. 
•	Yosishokora awapa bichi 

maroke.

Bichina.- Wetsa jonin jaweki biti. 
Jaweki metseta.
•	 Tsoman xawi bichina 

winiaitianra en netemake.
•	Ochitininra bake nami bichina 

ike. 

Bii.- Maxkoshoko noyai jimi 
tsekamis itan pimis.
•	Katera bii icha iketian bachi 

chiax oxai. 
•	Yantanaitianra paro kexa bii 

icha iki.

Bima.- Benbon jane.
•	Papanra Bima piti kenake.
•	Yoxamanra Bima tawa sepati 

yioke.

Bimaa.- Kenaimabi itan jawen 
shinanamainbi menia. Wetsan 
yoia bia.
•	Nokon anibaon ea bimaa riki 

ja joni.
•	Xontakora jawen anibaon joni 

bimaa winike.
•	Ranonra paranta bimaa 

raroke.

Bimi.- Jiwi mebin pania, ratoron 
iamax pancha wirish, kokoti itan 
kokotima. Pae, moka iamax 
bata. Chicho beroya.
•	 Texo riki kokoti bimi 

batashaman ikaxbi beponya.
•	Mananxawenra xexon bimi 

piai. 

Bina.- Mebia noyai, tsinpinya 
itan tekamis. Jiwi itan peinko 
naa akai. Chanan konpa.



31

•	Koron taxbakanra wakan bina 
icha iki, oinax katanwe.

•	Mapo bina riki kikin moka.

Binon .- Jiwi, nexbakan xoxoai. 
Jawen taxo baka kawin ati. 
Bimi toro ranenketani, xakaya, 
pachixon itan xokaxon piti. 
Jaweki bii kati yoi ika joi.
•	 Samenra binon pachike.
•	 Isa Nitanra binon taxo kawin 

akai.
•	 Taranki xanto binon kawe 

koka.

Biriai.- Jaweki penekan tenaa 
joekawanai.
•	Oi bekasira kana biriai. 
•	Ratara biriai barin tenaa.

Biskiati.- Jiwi chaxa, jan joshin 
xeati biski akai. Xeati newexken 
ati.
•	Papashokonra yoxan biskiati 

axonai.
•	Yoxanra raroshaman iki yosin 

biskiati axona. 

Bismanti.- Kenebaini paketi. Jawe 
bikinbi kenebeiranti.
•	Bikinra en bismanreske.
•	Bismanbainira ea pakeke.

Biti.- Jaweki yatanti nona inon 
ixon. Kaxon yatanti.
•	Nokon nonti jabataira en biti 

jake.
•	Bitanra yapa biti ea kenake.

Boains.- Jiwi nia itan nishi, pei 
itsa koshi. Jan raometi.
Chikish ikax jan repoti.
•	 Isiman ikin boains pei xetewe.
•	 Epanra boains chakai jato 

reponoxon. 

Bocho.- Moa jain ati itan iti 
yama. Borosa tis aka moa jain 
ati yama. Moa senena, jain 
wetsa jikiyamai.
•	 Tasara moa bocho iki.
•	 Tsoman xobo bocho iketianra 

ea baneyamawanke. 
•	Chomo bocho onpax biwe.



32

Boe.- Joxo yapa raxkanya, kexa 
maxko, nepax itan imiria oyokas. 
Jotitai benaxon tsakati. Samakin 
piti.
•	 Saninra imiria oyoai boe 

tsakake. 
•	 Titanra boe yonanke bakish 

betenonxon. 

Boexeti.- Tawa kespin keko. 
Wexe iketian jan boo soi-akin 
tipinti.
Jakon ninoxon boo soi ati.
•	Papanra tawa boexeti tita 

menike.
•	Min boo wexe inaketianra mia 

boexeti jake.

  
Boin.- Isa, jawen pei 
wiso mapo joshin. 
Jiwi tano jawen 
xetan kiniakas. 
•	Mexonra boin 

peyaka merake. 
•	Kachio kakinra 

en boin jiwi tano 
kiniai oinke.

Boka.- Yoina, chosko taeya yora 
ranenke. Shishi jisatani yoraya 
ikaxbi wiso manxan rania, pocha 
itan paranta jonekas joshinketian 
pinoxon.
•	Wasan katenra wainko kakin 

boka rateke, pocha kokoi 
itaitian. 

•	 Shishira ibirai ixonra chain boka 
too ake.

Bokon.- Jiwi, jawen taxo raxax, 
bichaya, ikiya, bimi nenketani 
wachoax maanai. Paro kexa 
itan nawenko xoxokas.
•	 Tononmanra bokon bimi piai.
•	Yosinra bokon bicha axon 

jawen nonti tepake.



33

Bome.- Maxko nia jiwi, rasiba. Pei 
sino, jawen bichi tasa ati. Paniro 
ati jan atsapoto benxoaxon 
paninti, jenetian ja jawekiati.
•	Nokon xobopekaora bome 

icha iki.
•	Bome panironin atsapoto 

benxoawe.

Boman.- Yobekan jakomaakin 
shinanxonai. Koshon.
•	Kokame jonira boman koshi iki.
•	Moatian yosibora boman koshi 

ipaonike.

Bona.- Tekamis mebiya, mai 
potoax chicho jaa, mari binatio 
ani, wiso itan joshintani. Bata 
jene, rao akin jaya meskoti. 
(Mishkin). Bata jene pikoai xabin 
jisa.
•	Kanan Koshinra bona jamake.
•	Wexa Barinra bona jene beke 

raoanoxon. 

 

Bobon.- Yoranko payota. Payo 
itan xate booti yora nami 
chorisha.
•	Bake maxkora bobon jokonke.
•	Wiroro pein bobon raonwe.

Bonsin.- Ochiti jisatani jenenko 
jaa yoina, yapa piai, nonoai 
ikaxbi yobe.
•	Papanra bonsin rateke 

nonoaitian.
•	Nexbakameara epan bonsin 

merake.

Boo.- 
Maponkonia 
rani, mabichi 
mapoma.
•	Pakan Meara 

boo maanai.
•	Nokon yaya 

titara boo 
nenke itan 
soi iki, nanen 
mapoki ikai ikax.

Boro.- Jiwi tapon baneta. Jiwi 
rerakana taponkiri jawen chite/
texe baneta.
•	Ratera boro jamatax taso ike. 
•	Nokon maitira en jiwi boro 

ikainko perakanke.

Boron.- Mai kini meran jaa rono, 
yora meskokan sereya itan jinan 
chachimis. 
•		Wainko kakinra non boron 



34

merake.
•		Repintiainoara yosin boron 

reteke.

Borosa.- Ani pisha. Jan jaweki 
napoxon boti itan benxoati.
•	Ocho kakinra Ronan jawen 

borosa papibainke. 
•	 Ja borosa biwe min chopa 

naponon.

 
Botaneti.- Maponko nexati.
•	Bake yonaya iketianra, 

yoxaman jawen baba botaneti 
yoike.

•	Oa atsa xeatiya chomora 
botaneti iki.

Boti .- Jaweki wetsanko taxketi.
•	Papanra Xeka yami boti yoike.
•	 Titanra kenpon xeati boti jake 

wainko.

Boton.- Bishtonman niai, 
nochokeskaribi xakaya.
Toro pancha maxko, rabe 
iamax chosko pekeya. Saweti 
chopanko nenti, ja pishaxon 
chopa jopeti.
•	Bakebaonra boton xaka 

chishaatiake. 
•	Yabinra jawen koton boton 

neenke.



Ch

chomo





37

Chaa/ranran.- Noyai yoina isa 
maxkoshoko manxantani, ikaxbi 
roakas, jakomatani itan jakon 
jaweki winoti kai onan. 
•	Paranta bii kakinbi chaa keotai 

ninkataxra papa baneke.
•	Rono meranonbira epan chaa 

ikai ninkawana.

Chai.- Benbon poin bene. 
Rareboakin ati. 
•	Bawan Besonra jawen chai piti 

kenake.
•	Nokon epa riki papan chai.

Chaikoni.- Niimeran jaa jone 
jonibo. Ja jonibora non joinribi 
yoyo ikai ikaxbi nekebi ointima. 

•	Binon nexbakan kaxonra kokan 
chaikoni merake.

•	Chaikoni jonibora jake ikaxbira 
mera meratima iki.

Chaki.- Choronai yoina 
yankontani peinko taxnakas, 
piskakan piai. Bake maxko 
jaskaakin kenati.
•	Piskakanra chaki piai. 
•	 Titanra jawen bake, jowe 

chaki akai.

Chami.- Isin koshi, yona xanan 
yora payoamis.
•	Chami isimanronki non yosibo 

keyopaonike.

Chana.- Mawamis isa, isko jisa 
ikaxbi maxko, jawen manapo 
shinanyati, bina patax naa akas, 
binan konpa.

ch chCh



38

•	Nokon papanra chana 
manapo ea xeamai.

•	Chana bake biaira ea binan 
tekake.

Chanka.- Benamis, niresa. Ainbo 
itan benbo xobo xanayosma. 
Yakati onanma.
•	 Sanibetan Kena riki kikin 

chanka. 
•	Ronin Yabira jawen titan 

notsinke chanka iketian.

Chanketi.- Taekiri isianmetax 
yotekai taxketi. Jaskabi pikota 
ikax jakomai niai.
•	Nokon epara chanketi niai 

taso ikax.
•	Babara chanketi niai taekoma 

ikax.

Chanko- Mai chorish 
tonkotonkotani. Yoranko tonko 
pikota.
•	Mai chanko chorishkira ea tati 

ike.
•	Panira santeman natexa 

chanko pikoke.

Chanpo.- Mebia itan noyax 
taxketai, yoa bana pei piai.
•	Atsa pei piira chanpo itinki.
•	Korin Nimanra chanpo 

yatanke.

Chanto.- Niamai yakaresa 
wiyosma. Bake ishton niamai.
•	Kabin bakera chanto iki.
•	 Isinaxra joni chanto baneke.

Charax.- Mecha isa maxko, 
yapa piai, mai chinixon keto 
ikain bachiai. 
•	 Titan charax xoiara xeni iki.
•	Bakebaonra charax bake biki.

Chari.- Isa maxko, beskon jisa, 
xeki piai.
•	Xeki wainkora chari saa ikai 

xeki pii.
•	Wenira chari ibini kake jawen 

xeki piaitian,



39

Charo.- Kabori, xawe, 
mananxawe, kopitso toshi bena 
(bake).
•	 Sanken Meanra jawen charo 

nepax pimai.
•	Mokan Weninra iaman charo 

nepoke.

Chaxo.- Niikamea yoina chosko 
taeya, witax wirish, pabiki 
chanka, manchan wekiya, 
jinaoma, jawen rani joshin 
maxantani, jiwi maxko xama 
takoshamanbo piai.
•	Nimanra kachio kaxon chaxo 

bake beke.
•	 Epanra chaxo too akinbi 

reteyamake.

Chea.- Pasnatani 
jishtenshamama, jakomai ania 
joni, yoina itan banabo.
•	 Isa Yakan bakera chea iki 

xoma amayama.
•	Ochiti bakera chea iki ibon 

pimayama.

•	Penan santira banaibata barin 
aka chea iki.

Chee.- Nami pisiai iamax moa 
pisia yoi iti.
•	Moxobaton anishamanbo 

papan beabira moa chee 
ikaibo ike.

•	Awa namira moa chee ikai 
tashin akama ikax.

Chei.- Isa, pitso jisa ikaxbi 
maxkobires. Rani wisho itan 
ichax niai.
•	Bakebaonra icha chei noyai 

merake.
•	 Tawa bochikira chei oxai.

Cheko.- Jison jakoma poatai.
•	Waka oxainkora cheko poatai.
•	 Jeman jisonyamawe cheko 

jakonmara poanake.

Chepa.- Noyai xaoma itan wiso, 
jimi tsekamis.
•	 Taxbanamanra icha 

chepa jake.
•	Bekan nonon 

bakenra chepa 
piai.



40

Chexai.- Yoranko isin itina. Isin 
teneai.
•	 Titara matsi jikia iki jakopira 

rantonkonin chexai.
•	Korin Yakara xetan chexai.

Chexakati.- Isin tenei rakata. 
Isinai joni iamax ainbo.
•	Nokon wetsara chexakati 

bachin rakake.
•	Chexakati rakatabaonra masa 

teneai.

Chexe.- Jaweki tsaibaina 
jishtishaman. Xexo ikax tsaimis.
•	 Titan chopa pokoara chexe iki.
•	Wasan Birin nane beara chexe 

iki.

Chiaraxti.- Saweti chopa, ainbo 
itan benbon sawea poko xate 
naman senentoshita.
•	 Titanra papan chiaraxti 

patsatai.
•	 Enra chiaraxti bena maroke.

Chiati.- Wita jiwi panchaakin 
norea. Jan yoman timati itan 
jonxe timati. Rabe jiwi niaki 
jaweki oken nexabekona.
•	 Epanra beko jiwi chiati akai.
•	 Titanra bachi chiati kate yoike. 

Chibanti.- Jato pekao ishto kati, 
wetsa kaitian jabe kati. Yoina kai 
nokoti.
•	Kopibetan katera tsinibekonai, 

Kopinra Kate yoike chibanti.
•	Papanra tita chibanti jake ikira 

Same iwanke.

Chiborox.- Jina rebo. Jina joibi 
baneni, peiya yoinanin jina rebo.
•	Menira atapa chiborox pitin 

ken iki.
•	 Titara chicha ikax chiborox rex 

ike.

Chichika.- Yami pancha kensho 
taxoya, jan jiwi noreti, paranta 
xokati itan nami xateti. Jan 
besheakin xateti.
•	Reshin Meninra chichika 

kenshoai jan winti noreti.
•	Yosin chichika teayamawe 

miara xatenake. 

Chichinwitax/maororo.- Raxkan-
oma yapa ranenke wison 
rasionya, mapo pancha, ispia, 
chachimis.



41

•	Nimanra chichinwitax mishkikin 
bike.

•	Chichinwitax betenra kikin noe 
iki.

Chicho.- Chixonko bero berotani 
xoax jokona. Chibero. 
•	 Soi Sanira chicho iki shinshiman 

keyoa.

Chichon.- Ainbaon koton 
pesenenai wetsa chopa 
chitaxnana. Ja manaon koton 
sere kawana.
•	Wasan Benanra jawen koton 

chichon nennai.

Chii.- Karo kechona tiritai jan 
yoa ati.

•	Kesinmanra chii keteake.
•	Beskonmanra noa chii bixonike.

Chiki.- Peiya yoina maxko, tete 
jisa sese manxantani peiya. 
Onanmamis, noki xochia non 
oina piti jake, noki pechia piti 
yamake. 
•	Yosira jaki chiki xochia oinax 

raroke.
•	Bakebaonra chiki keotai 

mawai.

Chikaro.- Pia ani, tsatsitaxon pia 
xenia. Yami aka, taxo wanin, jan 
ani yapabo chachiti.
•	Wamenra nokon chikaro boke.
•	Yami chakaira papa yakake 

chikaro ati.

Chikoro.- Yame keotai waste 
ibo. Merayabaon yonoti. Nekebi 
ointima ikaxbi jan ratekanabaon 
kaya beai.
•	Chikoro ikai ninkaxonra, titan 

jowe, jowe akai.
•	Papa Sinan chikoro riki 

yametibi keotai.



42

Chipi.- Ainbonin jawen wetsa 
reken itan benbon jawen reken 
poi.
•	Rama netenra nokon chipi 

nokowanke.
•	Birinra ishtokin jawen chipi 

mawinke. 

Chirapa/nawanbai/yoshin 
koshki.- Nai ikainko pikotax 
koshkitinai, meskokan sikaya, 
pikoxon mai tenai. Ja pikoke oi 
see manai, bari xana ike. Yora 
menomis.
•	Chirapa oin akara bake 

mabonke.
•	Non axekanra yoiai chirapa 

metotima.

Chite.- Jenetia napo mai 
torokanshoko baneta. Yoinabo 
jain baneta. Yapa xantokan 
baneta.
•	 Taranki chite biira papa 
kake.
•	Chite akira nokon chai 

kawanke.

Chitea.- Kanaketian 
winomayamai, kaibi banea. 
•	Moa joibira kokan wame piti 

chitea baneke.

•	Xeka winonakera jawen 
wetsan chitea itinke.

 

Chiteta.- Chicho jikiax pikoti 
atipanyamaa.
•	Yapa chiteta biira bakebo 

bokanke.
•	Wai menotai napo chiteta 

ikebira non bike.

Chiteti.- Xepoti, winomatima, 
rantima.
•	Xetanmanra ea yoike mia 

kaitian chiteti.
•	Kokanra noa yoike 

tapashoaxon yapa chiteti.

Chitonti.- Ainbaon saweti chopa, 
iti atipanke joxo, joshin, wiso 
keweya itan keneya.



43

•	 Titanra jawen chitonti pokoai.
•	 Samenra jawen chitonti 

keweya saweke.

Chixo.- Poinkiain oken ibekona 
nami. Jonibaona iamax 
yoinabaona.
•	Chonon riki atapa chixo pikas.
•	Korin riki chixo ani.

Chiwinti.- Jawekiati newexken 
ati. Jan kobinai wexken ati.
•	 Titanra jawen chiwinti xeki 

xeati chiwinkin teskeke.
•	Atsa kobinra chiwinti iki 

chitaxnameranake.

Choin.- Yoa tapon jawekiati. 
Kokoti itan piti, mashi main bana-
ti. Bero banati.
•	Penanra icha kokoti choin 

banake.
•	Shontanra piti choin joake.

Choki.- Jakonmaakin tsamana 
senbita. Chopa senbi senbitani. 
Senbiresa.
•	Nitan kotonra choki iki.
•	Bakebaon kirikara choki iki. 

Chomo.- Mapo mein aka. Jan 
onpax biti iamax xeati yasanti.
•	 Enra chomo akai jan onpax 

biti.

•	Reshin Katenra jawen ani 
chomo chokake.

Chono.- Isa soi soishoko, paro 
kexa taxanko ikas. Mai kinin 
bachiai.
•	 Taxa nechankatinatonra chono 

joyoke.
•	 Jawen kininkoniaxra chono 

pikokainke.

Chonon.- Benbobaon itan 
ainbobaon jane rekena.
•	Chonon Soira kabori nawai 

kake.
•	Chonon katenra atsa xoike.

Chopa.- Yora rakoti, kexexon 
saweti, xatexon keneati itan 
keweati.
•	Nokon bakenra janbi chopa 

saweai.



44

•	 Titanra joxo chopa xateke 
pokononxon.

Choree.- Banban ewa jawen 
janen kenayamakin ati joi. 
Rareboakin ati.
•	 Jowe choree arai titan jawen 

baban ewa.
• Kabanon choree arake nokon 

titan.

Chorish.- Tasbires itan tsanbires. 
Jaweki wachoma. Ishton 
toetima.
•	 Texo jiwi riki kikin chorish.
•	Mananxawen pexkan 

chorish iketianra titan yamin 
choshake.

Choronti.- Tae rabe 
wakeinabainax parax iriti. 
Ashpakainxon wiinoti.
•	Ronon kopi, miara ishton 

choronti jake ronon anaketian.
•	Xanken mawinira noa choronti 

jake. 

Choran.- Jaweki, keyaakin 
tsaman tsamanbaina. 
Tsamabires.
•	Nimanra kirika choran beke.
•	 Titan karo choran tsamatainra 

tokoro jikike.



E

eseai





47

Ea.- Nobix yoimeti joi.
• Ea xeati kenaira nokon wata 

joai.
• Bakishra ea kabori sotani kai 

irai koka.

Eabicho.- Tson chibantinin 
kenyamai yoyo iti joi, itan 
jabicho ikax ikai.
• Eabicho kabatanon ea 

chibanyamawe akinra akai 
yosin jawen awin.

• Eabicho ikaxra ea oxatinin 
raketai ikira ikai tita Kaisi.

Eapari.- Rekenti yoi ika.
• Bakishra eapari kai piro natsati 

chai kamabi.

• Eapari nokoxonra en jato 
mawinke.

Eashaman.- Rabikainshamanax 
yoyo iti joi. Wetsa bebon 
rakeyamai iti.
• Eashaman rekenbanon irai 

jochi yame napon kai.
• Eashaman yoikebira en jato 

chibanyamake.

Ebebi.- Ebetanbi ja. Iti atipanke 
joni iamax yoinabo.
• Nokon tita riki ebebi ja.
• Ebebi ja iketianra en nokon 

baba noike.

Ebebon.- Non yora bebon itina 
jaweki.
• Ea kachio kaitianra ebebon 

rono shitake.
• Ebebon wame betashiketianra 

en chachike.

Ebetan.- Jabetan jain itina.
• Ebetan jowe akabira nokon  

wetsa banewanke.
• Xotoxkonin ea kaitianra ebetan 

nokon papa kai.

e eE



48

Ei.- Rateresi iti jaweki. Moa 
ikainares.

• Tapitiainoax paketira ea ei 
ikiranke.

• Bake winiaxra ei iki jeneyamai.

Ekiri.- Epatax jonon ixon en jato 
kenati joi.
• Tokoyamawe miara biikan 

pinake ekiri joe arai yoxaman 
jawen baba.

• Ekiri xoboawe jainra tsoa 
yamake.

Emo.- Taro taroshoko jaweki itan 
joni yoi ika.
• Yoxan Birin bachira emo 

emobires iki.
• Bekanra jawen chopa patsake  

emo iketian.

Enpari.- Westiora jaweki anox yoi 
ika joi. Moa aki choronkawanti.
• Enpari xotoxkonin piro 

natsabatan.
• Enpari paranta wai 

tasepabatan irai koka papa.

Enshaman.- Janshamanbi jaweti 
ati yoi ika.
• Enshaman roo too abanon 

arai kokan jawen chai.
•		Enshaman mato shoro 

axonbanon irai Korin Metsa 
jawen chai aki.

Eori.- Ekiri joti. Ea ochoma itinti.
• Eori rakati jowe arai yoxaman 

jawen baba, raketaitian.
• Jatikaxbi eori joi 

neribeirankanwe.

Epa.- Non 
papan wetsa 
jaskaakin kenati 
joi. Rareboakin 
ati.
• Kachio 

kaketianra 
nokon epa 
inon rateke.

• Wean 
jenetiakebi  
yomerai kaxra 
nokon epa 
yopake.

Epatax.- Nopatax itina jawekibo. 
Ebetanbi.

• Epatax rakatax wia 
poataitianra en ochiti ishoo 
ake.

• Korin Keara epatax oxax ranx 
ishamanai.

Epekao.- Non yora 
pekao itina joni 
iamax jaweki.
• Epekao 

joira 
nokon 
ochiti 
pinitai.

• Nokon 
yoxanra 
epakao 
joi tati 
ike.



49

Eri.- Ayamabiresaitian oinax itan 
icha jaweki oinax ratekainax iti.
• Eri yapa paenaibiki min 

ayamabiresa.
• Eri oa xotoxkoninra manxan 

joxoke yapara jokonbirai.

Ese.- Seneanti joi. Ayamama ati 
jakon inonxon.
• Jatopari winota jonibaon ese 

ninkawe.

Eseai.- Ese meniai, jakomatani 
ikaitian itan inaketian jato yoiai.
• Yosinra jawen bababo 

tsinkixon jato eseai.
• Nokon bakera en netetibi 

eseai, jakoma jaweki 
anaketian.

Estea.- Pokonko niwe iorai 
bochoa. Potoira ikax joinkastimai.
• Yantan atsapoto pibataxra 

yaya estea neteke.
• Pekon Manon amen too 

aibatara moa estea ike.

Este.- Expama itiakin nexa. Nes 
itires.
• Risbi esteakin nexawe non 

chopa barianon irai tita.
• Bake xoatara este esteshoko 

yakake.

Expa.- Senema sawea weoresa. 
Isini iamax yosiax yora tsinaa.

• Wenin koton saweara expa iki 
jabe senenma ikax. 

•	Nato  yosin tamora expa iki. 

Etse.- Itsatani poatai. 
Chokayama poatai jaweki.

• Wenin kotonra jayaxon 
sepabaita etse poatai.

• Yosin chiarexti patsaxontaniwe 
etsera poatai, arai titan nokon 
poi.

Ewa.- Ani anibires jaweki yoi ika.
• Sapeman ewa oinira bakebo 

bokanke.
• Bawinman ewa beax riki epa.





I

iwi





53

Ian.- Jene baiyosma nii 
iaketanya, jain yomerati yapa 
ichaya. Tsosinyosma roniman 
koshia ikax
•	Rebokirira Pexe Bita ian itinke, 

jainra ea kai boe tsakai.
•	Yoshin Ian ikainra ronin jake. 

Icha.- Jaweki tsama toponkin 
ishton keyoti jisama. Tsamabires. 
Tson keyotima.

•	 Jochinra icha santira marokin 
boke.

•	Moxa iamanra icha yapa 
paenai.

Iisho.- Yoina ibinti joi. Jawe akai 
ibinkin jaskaati. Koshi join ibinti

•	Atapa ibinira yoxan iisho itai.
•	 Titan iisho akabira ochiti 

yoshiankeresai.

Ikara.- Bewa, onanya jonibo 
bewai.
•	 Eara ikara bewa onankasai.
•	 Ikara bewara yosi ishinai oni 

paemeran.

Ikarai.- Bewai. Onanya bewai 
oni (nishi) paemeran jato payani. 
•	 Epara ikarai baken yora 

payani.
•	Yosira ikarai isinaibo 

benxoanox. 

i iI



54

Ikoti.- Yoran itan jawekinin xeiti. 
Joni rabe raroi pepasananai.
•	 Titanra jawen baba ikoti jake. 
•	Rarokinra non jato ikoti jake.

Imaa.- Jaa ikemabi ja 
ikakeskaakin yoia. Sinatiakin 
onistiakin, osantiakin yoia.
•	Yosinra bakebo imaa joi jato 

yoike.
•	 Isa Raman join imaa 

ninkataxra Reshin Kate sina 
sinatai.

Inaati.- Yoina bake bixon aniati, 
jatobetan jati.
•	Yosinra bawa bake inaati bike.
•	Mishito bake inaati biara 

jabake.

Inati.- Bai koshi pania bechimai 
kati. Winax iamax motoronin kati.
•	 Epara reboki inati kake.
•	 Inati kakinra Kopin Wame 

chachike.

Ini bake.- Ainbonin wetsan bake 
ainbo. Rarebonin kenakin ati.
•	Katen ini bake nokota oinira 

yoxan joke.
•	Yakanra jawen ini bake noike.

Inin .- Jakon poatai. Niwen 
poabaina xete xeti jisashaman.
•	Moka bimi joara inin poatai.
•	Oa jonira inin poakainke, 

inintinin ikabira.

Ininti.- Inin jene jan inimeti.
•	Neri ea nokon ininti bexonwe.
•	 Enra ininti biti jake kopi ikebi.

Inkanto.- Makan maxko keneya 
ikaxbi baka rayenshaman, 
misho ikaikeskati yame keotai, 
onanyabaon ibo. Yotomis 
makan.
•	Papa Rawan inkanto beara 

yame keowanke.
•	 Epan inkanto teayamawe 

miara yotonake.

Ino.- Chosko taeya yoina 
keneya, misho jisa ikaxbi ani, 
sina itan pimis, manan itan 
taxbamain jaa. 
•	Papanra kachio bain kakin ino 

merake
•	Kachio benoxonra non ino 

keotai ninka ninkashinai.

Ipaketi.- Bochikiax naman joti. 
Repinti.
•	Bakera tapitinin ipaketi papan 

yoike.
•	 Jain onpax bii ipaketi chinira 

papa kake.



55

Ipaoni.- Moatian winoni jaweki. 
•	Nokon yosinra moatian ipaoni 

jaweki noa yoiai.
•	 Jawen bene ipaoni shinanaxra 

yoxan onis onisai.

Ipo. Yapa wiso xaka chorish. 
Yora xaxa. Kiniaxon jene 
beaitian bachiai.
•	Kokanra ipo natsakin iwi 

chachike.
•	Yayanra ipo icha yonanke.

Ipori.- Machito xepextin jan xobi 
oroti. 
•	Nokon yosinra ipori kenshoai.
•	Kachio kakaskin jawen ipori 

rotaoxra yoxan sinake.

Iporoni.- Jiwi maxko, jene kexa 
xoxoai, jawen pei kerekeretani, 
jawen bimi yapan piai, taxo 
wexaxon kinanti.
•	Pichakanra iporoni bimi piai.
•	 Titanra iporoni jiwi wexai 

shonta kinanmati.

Isa.- Chosko taeya yoina, jawen 
rani kensho itan itsa, tii aka rani 
rapotakin chachimis.

•	Bain kakin xeteara isa itsa 
poatai.

•	Papa Rankon isa tsaete kara 
jawen pia bonanke. 

Isaa.- Jatibi peiya yoina 
maxkobo, naaxon bachiaibo, 
keokin nete metsaakai yoinabo.
•	Pitson pama kokoira mesko 

isaa beai.
•	Weninra isaa bachi merake.

Isan.- Jiwi itan bimi. Manamamea 
jiwi wanin jisa ikaxbi bimi wiso, 
texkaman pania, pachixon piti.
•	Bimara isan texkan merax 

neeke.
•	 Titanra isan pachike.

Isin.- Yora Chexakati, jonibo itan 
yoinabo jan ikai, jakoma niwe 
xeteax.



56

•	Pirotanin tsinibataxra papa 
yora isin rabetseke.

•	Xetan Niwera isin koshin iki 
rakake.

Isinai.- Chexakatai, masa tenai.
•	Kokara isinai nokeke.
•	Yaya isinai oinira nokon papa 

kawanke.

Isinti.- Chexakaakin masaa 
teneti. Jakomati.
•	 Tita Benxonra isinti namake.
•	 Isinti jisa iketianra non waka 

raonke.

Iso.- Petsatai yoina, chosko 
metiabicho, jina nenke rani wiso, 
manaman jaa, bimi 
piai.
•	Manamanra 

iso icha iki. 
•	Nokon poi 

Saninra iso 
bake beke.

Isonxoma.- Yobin jawen jiwi pei 
ani, kokoti batashaman, napo 
joshin panshin, xoma jisa, jenen 
koshima.
•	 Titanra isonxoma kokoai.
•	 Enra isonxoma banake anixon 

kokoti.

Ispi.- Yapa baspi kensho kereya. 
Jatiribi yapara jaya iki jatiribibo 
jaya ikaxbi wacho iki.
•	Katenra piro ispi keonai.
•	Wesnanra tonon kobin akin 

jawen ispi bastai.

Ishkin.- Xaka chorish yapa ipo 
jisa ikaxbi maxkoshoko. keni 
kebox kenshoya. Taxa naman 
ikas.
•	Bakebora ishkin meeti 

bokanke.
•	 Shonta ishkin kobin jochi 

pimawe.

¡Ishoo!.- Rate joi. Jawe winoke iti.
•	 ¡ Ishoo!, jawe iresaipanon, 

ramakan. 
•	 ¡ Ishoo! mia mete asanakonai.

Isho.- Ainbo rabe jaskabekonai 
jabe raenanai aki. Jaskati ainbo 
ikax kenananti joi.
•	 Jowe isho arake titan jabe 

raenanai ainbo, jawen kokan 
beke.

•	Piwe isho arai Ronan jabe 
ainbo piti kenakin.



57

Ishish/iwika.- Raxkan-oma 
yapa tonon jisa rawirish ikaxbi 
rawistani, chachimis.
•	Kesin Rawanra ishish mishkikin 

bike.
•	Metsa Samenra ishish kawake.

Ishton.- Basitima, basiatima. 
•	 Joninra ishton pike.
•	 Titanra ea ishton kati yoike.

Ishtoti.- Tabitabi iki niti tson 
nokotimai, chaxo tae yokabaini 
kati.
•	Bakebo ishtoti netera nokoke.
•	Axeamisninra bakebo ishtoti 

yoike. 

Ixoti.- Metoti rabekan boo 
senbomeran oinxomabi ia biti. 
•	Chonon Birira jawen bake ixoti 

yakake iaya iketian.
•	Nokon baken ixoti yoiabira en 

ayamake onanyamaxon.

Itanwana.- Makan beshe jisa, 
wiso manxantani, weaman jaa, 
jan mapo keneati.
•	Xetan Yakara itanwana benai 

weaman kake.
•	 Titanra itanwana xaxai mapo 

keneati.

Iwakata.- Paro ikatibi nasia. Moa 
ian  baneta.
•	Paro iwakata iketianra Jisma 

mayati kake.
•	Paro iwakata nasinra en wai 

ake.

Iwi.- Yapa pancha torotani itan 
bexa, tsispinya, mashi benesan 
jaa, chachimis, ikonshaman 
moka. Jan waxmen toro  atl.
•	Metsanra iwi mishkikin bike.
•	 Senakinra baken iwi mashi 

kexa keraka merake.





J

jima





61

Jaka.- Peiya yoina texo nenke, 
pei sese, yapa beshe piai. 
Jawen nami piti.
•	Nete xabataitianra jaka keoke.
•	Wean kexa ika jiwi tanonra 

jaka peyakake.

Jakina.- Nobetan jaa, non ikina. 
Benbo itan ainbo jayata, jan 
noa kaimai.
•	Nokon babara en jakina iki.
•	Chaki nashikin min jakina 

chokawe.

Jakon.- Shinanya itan noimis. 
Metsa jaweki yoi iti. Payoma 
bena.
•	Nokon tita riki jakon shinanya 

ainbo.
•	Niman motoro biara jakon iki. 

Jakonshoko.- Soishaman, 
shinanya itan noimis. 
Metsashoko, bemes. Yoitishoko.
•	Ranko riki jakonshoko bake.
•	 Titan chomo riki jakonshoko.

Jama.- Wetsabires, ja yoiyama, 
ja kenaima. Wetsabires jaweki 
beti. 
•	  Ronin Metsanra jama pisha 

beke.
•	Wetsa tasakan riki, minra jama 

beke. 

Jana.- Kexa chicho itina, teema 
chankanti ponoya nami. Jan 
jaweki tanati itan noa jan yoyo 
imai.
•	Biri Benxonra ishton pikin jana 

natexke.
•	Niwenra jana pikoke rokotoron 

ati yoia.

j jJ



62

Janaka .- Peiya yoina, witax 
joshin, joshin manxantanisanakon 
jawen rani, jene benon keotai.
•	 Saninra janaka peyaka 

merake.
•	Mishki kaxonra en janaka 

keotai ninkake.

Janin.- Jiwi nenke itan ponte, 
meskoshaman joaya. Ikiya jiwi. 
Ikin jane. 
•	Ronan iti pekaora janin jiwi 

chankake.
•	Oinax iwe jainra janin icha iki, 

miara tekanake.

Janpayo.- Jana payota. 
•	Bakenra jawen janpayo isin 

iketian piamake.

Janso.- Ikonma joi yoiai, 
paranmis. Yoixonbi senen 
ayosma.
•	Metsa Sanin yoiyara janso joi 

mayake. 
•	 Janso iketianra noa tson ikon 

ayamai.

Jansoti .- Ikonma joi jato 
yoiti. Ninkakonxonmabi joi 
yoiti.
•	Noara jansoti atipayamake.
•	 Jansoti jawekira jakoma iki.

Janxo.- Jakoma poatai. Jimi 
xetea.
•	Papan amen jokara janxo 

poatai.
•	Rono jimiara janxo poatai. 
 
Janto.- Janaoma. Joiyoma.
•	 Jisben bakera janto pikotax 

xoma akaskimai. 
•	Miaki janto iki, jakopira mia 

joiyoma yakake.

Jasin.- Peiya yoina ani, xeta 
joshin, pei wiso. nii meran jaa, 
koinsh iki keotai. Mera meratima 
yoina. 
•	Nokon papanra kachio 

katanxon jasin beke.
•	Raamatianra, jasin wean 

ochobores jake.



63

Jati.- Noa jain ika, non iti (xobo)
•	Papanra noa jain jati xoboai.
•	Nokon poinra jawen baba 

jabebi jati bike.

Jawe.- Onankaskin yokati joi.
•	Biri Tsomaki jawe yoi iwana.
•	Oatoninki borosanin jawe 

boai.

Jee.- Jimashia jisa ikaxbi, 
jan teeka moka itan nene. 
Joshinshokobo.
•	 Soi Bitara paranta bi kax jee 

bepokoke. 
•	  Nawenkora jee icha iki.

Jema.- Jonibo tsinkitax jakana. 
Xaba ikain xobo joyobaina.
•	Nokon jema Charaxmananra 

metsashoko iki.
•	 Jepe ianmanra shipibaon jema 

rabe jake.

Jene.- Onpax, iti atipanke: 
paromea, ianmamea, 
weanmamea, oi.
•	Oi jene biwe jara bexnan iki.
•	Wean jene riki nashia 

matsishaman.

Jeeneti.- Teatima, moa oinresti, 
moa atima. 
•	Matonra kirika akin jeeneti 

yamake.
•	 Jonin xobo akaibira mai ibon 

joxon jeeneti yoike.

Jeneti.- Jain senenres iti. Moa 
itima.
•	Xawan Metsa tsini tsiniatian 

notsinxon jawen papan jeneti 
yoiara moa jeneke.

•	Ransai jenete yoikanara Kate 
yakatinreske. 

Jenetia .- Icha jene bea, mai 
mapoa
•	Ponsen Sinanra jenetia napo 

konxan pikoai.
•	 Jenetia napora yapa westi iki. 

Jepe.- Jiwi jawen bimi shero 
kokoti. Pei xobo xewati.
•	Papanra xoboanoxon jepe pei 

bike. 



64

•	Kachio kaxonra yosin jepe bimi 
beke.

Jeste.- Tsi tsi. Jabe senematani, 
sawekasabi maxko.
•	Papan koton biara jeste iki, 

maxkoshoko ikax. 
•	 Iso xeta menexeti saweara 

jeste iki. 

Jete.- Jakoma koin. Mawati itsa.
•	 Titan yochi pei menoara jete 

poatai.
•	Wairoron koin akara jete 

poatai.

Jetea.- Join bismanax 
maxkakasti.
•	 Epanra keyon jetea iki, 

oxayaxon.
•	Xeki poto pikinra kokan jetea 

iki.

Jikiti .- Chicho kati. Meran kati.
•	Axeamis Biri Benxonra bakebo 

jikiti yoike.
•	Yonaya iketianra en bake jikiti 

yoike.

Jima .- Maxkoshoko tekamis mai 
kinimeran jaa. 
•	 Soi Sanira jima tekamake.
•	Mai kinimeranra jima jake.

Jimi.- Ponomeran ika joshin jene, 
yora jan koshia. Janxo jene.
•	Weninra xatexon jimi icha 

potake.
•	Papashokonra tsewexon jimi 

icha potake.

Jina.- Yoinanin chirebo nenke.
•	 Isa Katen shino riki jina nenke.
•	Kochi jina xoiyara noe poatai.

Jinto.- Yoina jinaoma, jinxte, 
chibonto. chinto.
•	 Samen ochitira jinto iki.
•	 Joshin shinora jinto iki.

Jiria.- Mawatama, joinaipari, 
koshiaipari.



65

•	Kopin kochira jiria iki.
•	Papan iso too akara jiria ike.

Jirioma.- Moa mawata, 
joinyamai, koshiyamai.
•	 Sankenman kishira moa jirioma 

iki.
•	Nokon poyanra jirioma 

baneke.

Jisa.- Jakeana jaweki oinxon 
yoia. Jaskararibi. Shinan yoia.
•	Bake riki jawen papa jisa.
•	 Tsinkitiainxonra yosin jawen jisa 

biribi noa yoike.

Jisis.- Wiso jimakeska natexmis. 
•	Papan nontinra jisis napokeke. 
•	Nokon yayara jisis tekamax 

soo ike.

Jishtenti.- Oxa besoti. Shinan 
chopeti.
•	Papanra bakebo nete xabatai 

jishtenti yoike. 
•	Pena ramara moa jaskarama 

iki miara jishtenti jake.

Jiwi.- Choirish yoraya, taponya, 
peiya, bimiya, mebiya, karo ati, 
nonti ati itan maroti. 
Bero main paketax xoxoax ania. 
Noa ota menia itan jakon niwe 
meniai.

•	 Icha jiwi banati riki non nii 
keyotimakopi.

•	Non jiwi banabo koiranon 
ikanwe anixon noa jakon niwe 
joinmatikopi.

Joa.- Jiwi 
biminox japari 
pikotai, toetax 
ininshaman 
poatai. 
Pinoxon yoabo 
kobianka. 
•	Bawan Ramanra paranta joa 

boteke.
•	 Janin joa riki metsashaman.

Jobo.- Yoranko tonko pikoti, 
pono tonkoa.
•	Nimara taenko jobo pikoke.
•	Birira paketax betonkoain jobo 

baneke.

Joboa.- Yoranko tonkoa. Tonko 
pikota.
•	Nokon wetsara taenko joboa 

iki.



66

•	Xenax joboa rakaketianra, 
yosin jawen ochiti raonke.

Jochi.- Benbon wetsa reken. 
Ainbonin poi reken.
•	Biri Yakanra jawen jochi 

xeamai.
•	Panira jawen jochi betan 

yomerai kake.

Joe.- Tenamis oxne pene. 
•	Kokanra joe makina pishake.
•	Yoxamanra kena joe keteati 

yoike 

Jointi.- Xochi naman ika, jan 
pononko jimi potai, ti ti ikai. Noa 
jan jamaa.
•	Bekara ishtoax jointi pen pen 

ikai. 
•	Yoxamanra jawen jointi yosi 

xeyomai.

Jomo.- Benbo ati joi.
•	Pii jonon jomo kenawe.
•	Bakish netera jomo nokotai.

Jokaa.- Yoina bichi ratseta.
•	 Epan bichi jokaa oinxonra 

nawan yokake.
•	Yosin jono jokaa oinxonra 

yoxaman karo kechonke.

Jokati.- Bichi ratseti.
•	Nokon yosinra yawa jokati ea 

yoike.
•	 Epan jono jokati kenamara 

nokon chai kake.

Jokona. - Jato ikainoax xabaori 
pikoti. Niimeranoax xabao pikota. 
Chichokeax bea. 
•	 Epanra yawa jokona merake.
•	Papan awa poteara, jawen 

poko jokona rakatinke. 

Joneeti.- Sotameti, tson 
meratimain osotax itinti, 
merakanaketian wetsankobires 
jikiti.
•	Manxan too anoxra mia joneti 

jake.
•	Merakanaketianra ea joneti 

jake tson meratimainko.

Joneti.- Tson meratimainko 
jaweki benxoati. 
Xebiana biti.



67

•	Minra koriki joneti jake tson 
meratimainko. 

•	 Titanra xeatiai Benxo joneti.

Jonkan.- Jontesetax joboxko ania.
•	Xekanra ino jiwi bepoman 

jonkan raonai. 
•	Wenira iwe jaweki wakeax 

jonkanke.

Jono.- Chosko taeya yoina, 
niikamea kochi jisa ikaxbi joxon 
tesereya, bimi piai. Mewen ikas.
•	 Enra jono nami piai.
•	Kokara jono bichi maroi kake.

Jonox.- Pokoti jiwi, jawen bichi 
jan pokoti itan keneati.
•	 Titara jonox bichi benai kachio 

kake. 
•	 Jonox bichi riki jan joxo chopa 

keneati.

Joo.- Ani asha tokoronin 
jane. Ocho iketian kenati itan 
jaskaakin ainbobaon kewinti.

•	 Jene beaitianra joo keotai.
•	 Titanra kachio kaketian papa 

joo akai.

Jopeti.- Non sawea jawekibo 
tsekati.
•	 Sanira jawen maiti jopeti 

yoikanke. 
•	Oxakinra non chopa jopeti 

jake. 

Jopox.- Iki jisa, ikaxbi iora maxko 
joshinshoko yoranko nekas, 
xobinko ja.
•	 Titanra ea jopox bixonke.
•	Xobinkora jopox 

joshinbainke.

Jori.- Maxko isa, mai kinimeran 
bachiai, inkan tawin keskini. Jan 
non rekenbo chii bixoni.
•	Mai kini manaonra jori 

peyakake.
•	 Jochinra jori bake merke.

Joso.- Noyai, xabinkeska ikaxbi 
joxo, yame niai. Joen keen.
•	 Joe oinaxra joso 

basikiranyamai.
•	Nato jemankora icha joso jake.



68

Josporo .- Tsos ikai taxo, joshin 
mapoyashokobo. Jan chii 
keteati.
•	 En chii keteanon ea josporo 

bexonwe.
•	Kesin Ronora josporo maroi 

kake.

Joxo.- Maoxkeska. Kirika pei 
jawe wishaoma
•	Axeai bakebaonra joxo 

kotonshamabo saweke.
•	 Joxo yoman bixonra Kabin 

wiso chitonti keweai.

Joti.- Ochokeax nokoti, joribati, 
baneti. 
•	Nokon wetsara joti ibake. 
•	Papa joti ibaketianra en atsa 

chachike.

Jotiti.- Itimabi yora biribiri iti. 
Yapa paeni kepekepe ikai.
•	Nokon yorara jotiiti jeneyamai, 

jawera ea winobirai.
•	Ao Taxba ianmara boe jotiiti 

icha iki.

Jotiti.- Rome xei aki xeope 
xeope iti.
•	Rome peira moa jotiti jakon iki.
•	 Jawen chain rome jotiti 

kenamara yosi kake.

Jotoati.- Jaweki niwe bochoaiti.
•	 Saninra pirota bena jotoati 

yoike.
•	Axeamisnin pisha jotoati 

bakebo yoike, jan tsiniti..



K

kabori





71

Kabanon.- Jatoiba iwanax kakin 
jato yoiti. Jato betan kakin yoiti 
joi. 
•	 Eapari kabanon tsabe.
•	 Ea ishton manawe ea mibe 

kabanon.

Kabin.- Jain iwankana onanti, 
xobi pachoa. Jan aka yoia.
•	Kabin oinxonra en onanke jain 

ibainkana.
•	Nato kene sanken riki Kabin 

aka.

Kabori.- Mexoai yoina pexkanya, 
jenenkonia. Mashin mapexon 
bachiai. Jiwin penixon yamixetan 
tsakati. Xantokamea bikin toan 
axon biti. Bachiakin Yosai.

• Nimara kabori toan aki kake. 
• Nokon wetsanra rama 

yame kobori yosaa 
bikonshamawanke.

Kachibanti.- Jone chibanti. Ja 
pekao kakin ochoxonbi oin 
oinbainti.
•	 Enra Xawan Metsa kachibanti 

jake.

Kamis.- Yoa, tapon jawekiati. 
Jawen pei porana jisa. Tapon 
joxo bichatani, joaxon piti. 
•	Kene Ratenra kamis joake 

pinoxon. 
•	Niwen Sanin wainkora titan 

kamis banake. 

Kamiskoti.- Pekain miskoti.
•	Yosishokora kamiskoti ea 

xeyowe itai. 

k K



72

Kankan.- Yobin, paxko banati, 
inin koshi, rataxon kokoti, 
napo janxtemis. Jawen nia 
namanshoko.
•	 Titanra kankan paxko banake.
•	Metsa Koshin wainkora kakan 

joshin inin poatai.

Kantsin.- Pei jiwi. Jawen pei 
xobo ati, xama pishin ati. Bimi 
piti.
•	Pakan Yakanra kantsin xama 

pishin ake, meratabo jan 
yasanti.

•	Bitara kantsin pei xatei kake 
jawen xobo xewati.

Kanonbeta.- Pekain nonbe 
pikota
•	Pekon Soira kanonbeta iki, 

jakopira joyamake.
•	Rona, ea kanonbeta isin ikebe 

potsixonwe.

Kanoti.- Wanin jiwi chaxa, 
mawetanan jan pia 
potati. Jan yomerati. 
•	Papanra jawen kanoti 

boai yomerai kakin. 
•	 Enra kanoti akai boe 

tsakai kanoxon.

Kanoti.- Kaxonko 
chachiti.
•	Kochi kanoti shinankinra en 

pabikiki chachike.
•	Papan wame kanoti yoiabira 

en ayamake.

Kapa.- Yoina maxko, jina sopo, 
kantsin bimi piai.
•	Kokan nawenkoniara en kapa 

merake.
•	Kapa benokera nete 

panshinai.

Kape.- Jenen jaa yoina, 
mapetax barianmetai, jina 



73

nenke kere keretani, bichi 
chorish. Jarake wiso kape itan 
joxo kape. Joxo kaperibi iki 
kapeshin iamax terenke.
•	Pichatoro iamanra kape sina 

jake. 
•	Bari koshiaitianra kape 

barianmetai. 

Kareko.- Yorameranoa jan jison 
toai. Jonin yora jayata.
•	Rokotorobaonra papan kareko 

payotai merake.
•	Kareko payokinra Inin Barin 

samatai.

Karesbi.- Kaxo risbi, kasipon, 
pekain siponya. 
•	Yoxanshokora karesbi iki. 
•	Wasanra oshionax karesbi 

yakake.

Kari.- Yoa, tapon jawekiati. 
Nishi mai chicho taponai. 

Jarake rabekeska: Beko kari 
itan panshin kari. Jan atsa xeati 
tokonti.
•	 Titanra kari banake.
•	 Jisbenra atsa xeatia kari 

tokonai.

Kasho.- Bana jiwi maxko pei 
ratorontani. Yobin ranenke bero 
chipania, kokoa teyo. Jawen pei 
rao.
•	Kasho kokoara bata 

teyoshaman iki. 
•	Chixo bakera kasho pei maxo 

kawaxon xeamati iki.

Kaxo.- Raonmeti jiwi, moxa 
moxatani. Pekain pontekawana 
xao ani.
•	 Jan raometi jiwi riki kaxo.
•	Nokon kaxo xaonra ea chexai.

Kaxopa.- Iwi jisa yapa, westiora 
beroyabicho.
•	 Ianmanra kaxopa kerakake.
•	Kaxopa yapara pitima iki.

Kati.- Wetsanko kai taxketi.
•	Bakishra ea iaman kati jake 

yomerai.
•	 Titan paranta papi kati yoia 

kai riki ea.



74

Kawe.- Iwenonxon jaskaakin 
yoiti, kanon ixon yoiti, Kakin yoia 
jaskaakin kewinti. 
•	 Tsabe kawe karo binon.
•	Nita, eara moa kai. Ikonrake 

Kawe.
•	 Sani kawe pinon. 

Katanwe.- Rankin, yonokin, 
omiskin iamax notsixon ati joi.
•	  Titanra Xeka yoike papabetan 

yomerai katanwe akin.
•	Meni, axetixobonko katanwe 

min kirika onanon.

Kawin.- Raxkan-oma joxo yapa 
kenia, ispiomma. Ja kakaax 
yakati itan oxati, binon taxo 
kekoa.
•	 Iskon Bimanra kawin mishkikin 

bike. 
•	Nokon yosinra ea kawin topiti 

onanmake.

Kayaoma.- Shinan paxna, ani 
rateta.
•	Kayaoma ikaxra bake paxnai.
•	Bake isinaira kayaoma rakake.

Kayatana.- Pekain yatana.
•	Nokon wetsara en kayatana 

rateke.

•	 Jochira paotati moxan 
kayatana pishikasi rateyonke.

Kebenota.- Joi janekaskin 
jakomakin yoia.
•	Neten Yakara kebenota iki 

ishton yoyo ikasi.
•	Kebenota kopira ea onamanin 

kenakanke.

Kebis.- Kebi chicho bero 
berotani jokona.
•	 Isa Wanon ochitira kikin kebis 

iki.
•	Westiora jonira kikin kebis en 

oinke.

Kenan.- Nachinia yakati, jiwi 
xate aka. Reken yakati, non 
yosibo yakakatitai. 
•	Neri kenan bewe ea jan 

yakabanon.
•	Yosinra jawen baba kenan ati 

axeai.

Keni.- Koinko jokonax pania rani. 
Nenketaitibi oroti. Benbo jayata, 
jaskaribi ranxkan-oma yapabo.



75

•	 Tononra keni nenke iki.
•	Yosinra jawen keni oroai.

Kenpo.- Mapo akaa, jan xeati. 
•	 Isa Sinanra titan kenpo toeke.
•	Biri Kenara kenpo aki yakake. 

Keo.- Niimeranoa kaimito, bimi 
beshe josin rayametani, kokoti. 
Chorish jiwi.
•	Papanra keo renbota rerai.
•	Yomerai katanxonra yosin keo 

beke.

Keotia.- Kexain biri biri ika. 
•	 Ea keotia winotani ikemabi, 

¿tsobeki ea yoyo ikai?
•	Chai, miaki keotia.

Kepo.- Kexa topo wiso iaketana, 
beponya yobin kokoax kewisa.
•	Yabin ochitira kepo iki.
•	Kaimito kokoaxra ea kepoke.

Kerasma.- Jakonshaman, soa 
itan chokaa.
•	Raten yakatira kerasma iki. 
•	Nato bake riki kerasma.

Kespo.- Koinko icha rani sopo 
iaketana. 
•	 Sanin ochiti bake riki keni 

kespo.
•	Keni akama ikaxra ea kespo 

itinke.

Kesha.- Yoina xoya jisa, 
chixanain bake noxtiai. Joi 
yoitima ikenbi jato onamai.
•	Kesha bakeyara en nokon 

wainko merake.
•	 Inkan Same riki kikinbires 

kesha.

Kesho.- Yapa xakaya, kanchan 
kensho, kexa maxkoshoko. 
•	Xawan Nitanra kesho tsakake.
•	 Ian kexara kesho paenai.

Keyosh.- Kexa yoshoa.
•	Nokon kokapapara matsi 

jawekiax keyosh baneke.



76

•	Keyosh banetaxra Sanken 
Yabi koyaparo koi xanax 
kexeyotai.

Kimiskoti.- Kishinkonia nami 
chorishkiranti, kikin isin.
•	Matsin akara noa kimiskoti 

iki.
•	 Tonkon tsinii kikini ishtoaxra noa 

kimiskoti atipanke. 

Kimisha.- Toponti jaweki yoi ika, 
rabe pekaokea.
•	 Enra kimisha nete piti teneke, 

kachio benoxon.
•	Kakonkoniara, kimisha texkan 

paranta nokon poin ea 
bexonke.

Kini.- Mai chinia. 
•	 Tokorora kini meran kake.
•	Apashirora kini xemakain 

rakake.

Kinto.- Kishioma. Kishi xatekana.
•	Ochitira kapekan kishi 

tsekanana kinto baneke.
•	 Jakon ipachoibira nokon wetsa 

kinto baneke.

Kirika.- Jain wishati joxo pei, ja 
yoyo ati.

•	Papanra Inkan Yabi kirika 
bixonke.

•	Kokanra kirika yoyo akai.

Kirishkiti.- Kishinko rishkia.
•	 Epan ochitira kirishkiti yoiara 

en ake.
•	 Soi Sanira jawen papan yoike 

waka kirishkiti.

Kishkepia.- Wetsaboki kishi 
kepinti.
•	 Inkan Benara kishkepia en 

oinbeiranke.
•	 Eki kishkepia ikebira Bawan 

Raman kishi en oke akananke.



77

Kishpina.- Onsainoax pikota. 
Mawayama. Iakekanaibi ja 
iama.
•	Papashokora reokotaxbi 

kishpina iki.
•	 Ja joni riki kishpina, jabe 

boabo keyokebi.

Kishtina.- Kishinko isiankana.
•	 Sanira, Penan kishtina 

wenikastimai.
•	  Sanken Yakara jiwin kishtina 

soo ike.

KO
Koi.- Kexa namamea xao. Jan 
namamea xeta joyota. Piti 
nakaa yexketai.
•	 Isa Birinra make koi teotiake.
•	Menira jawen koi naman soo 

ike.

Koin.- Joxo itan wiso minton 
niwen boai. Chii ketea itan 
motoro pisha jokonai wiso.

•	Naira koin iki oira bekasai.
•	Chii keteara koin beai.

koirameti.- Panati, meketi, oinax 
niti.
•	Miara koirameti jake matsi 

jikinaketian. 
•	 Isin koshi nokoketianra titan 

koirameti ea yoike.

Koma.- Peiya yoina, manxantani, 
nii meran jaa. Samakin piti.
•	 Jenetianra papan koma 

paranta namamea yatanke.
•	Koma betenara tashioma ikax, 

paisma iki.

Koman.- Jiwi raston, 
chorish,maroti itan karoati.
•	Reshin Saninra koman xate 

maroxon icha koriki bike.
•	Kokanra nokon wata koman 

tano karo axonai.

Komonai.- Jenemeranoax niwe 
jokonai. Chantomari niwe jene 
chichokeax jokonai.
•	 Soi Rawan jene chichoxon 

joinara komonai.



78

•	 Jene chichokeaxra chantomari 
komonai.

Konawe.- Peiya yoina, bochiki 
oinax yakatai, roatai.
•	Konawe ibinwe, roatira keotai, 

non kaibobo mawanon.
•	 Jiwi tanonra konawe yakake, 

bochiki oinax.

Koni.- Yapa pancha, raxkan 
besheshoko, konin ewa jisa, 
ikaxbi maxko.
•	Papanra koni kawaxon pike.
•	 Tasakanra titan koni napoke, 

xobon bonoxon.

Konibo.- Parorebokia jonibo.
•	Konibo jonibora, ani xeatiain 

bokanai.
•	Kikin mecha riki konibo jonibo.

Kopen.- jiwi, pei beshe, jawen 
bimi kokoti.
•	Kopen kokowe moara tininai.
•	Nokon watan Kopen riki 

kikinshaman bimi icha.

Koriapiri.- Kaborinin bene, 
pexkan chorish.
•	Yamera papan icha koriapiri 

chachiwanke.
•	Nokon tsabenra Koripiri joaxon 

ea pikinke.

Koriki.- Teexon biti. Noa maxkata 
jawekibo jan maroti. Jakopi noa 
teetai.
•	Kokanra teexon koriki bike.
•	Papanra ea koriki menike jan 

kirika biti.



M

meraya





81

MA
Machito. - Yami pancha 
kensho, jan teeti taxoya.
•	Chainra machito 

bena bike, jan teeti.
•	Kesin Yoinra 

machito 
kenshoti 
makan 
beke.

Mai.- Jain noa jaa, jain yobin 
xoxoai, jain yoinabo jaa. Nato 
itipanke taxbainoa iamax 
mananmamea. Iyaketana topo 
jain icha jema jaa.  
•	 Enra nokon mai koiranai. 
•	 Eara mai toponi katanke wai 

anoxon. 

Main.- Yapa, wiso raxkanya, 
rabishton.

•	Noa ika paronkora icha main 
jake. 

•	 Iskon Manera main tsakai 
ianman kawanke. 

Maiti.- Masawemeti, chopa 
timaa iamax moro aka.
•		Nokon epa riki jawetianbi 

maiti potayosma.
•	Barinra moro maiti 

metsashamanbo ake.

Makan.- Jan yami jawekibo 
kenshoti, wean meranoa biti. 
Mei iamax kenkex reneti. Chorish 
jaweki.
•	 Epara wean meran kake 

kenshoti makan bii.
•	Makan papiara kikin iwe iki.

m mM



82

Make.- Ranxkanya yapa, xeta 
kensho sina itan pimis. Jarake 
joshin itan joxo.
•	 Samenra joshin make betenke.
•	Ani ianmanra make sina jaake.

Makin.- Kaborinin tsiwaa mai kini. 
Kabori mapeta tae chibanxon 
nokoti kini.
•	 Titanra rabe makin kabori 

bachi bike.
•	 Saninra mashin kaxon kimisha 

makin bachi bikana oinke. 

Manan.- Mai keya chankata 
jenen mapoyosma. Ochoxonbi 
oina  yankonkawana.
•	 Soi Birira manan ani oinax 

rateke. 
•	Kanchawaya manan riki keya.

Manati.- Joaitian manaresa iti. 
Manaresti. Nokotai bii kati.

•	Papanra ea manati joi 
bemake.

•	Chipin ebe jokaskin ea manati 
yoiabira en manayamake.

Manish.- Xobi kaita. Nii kexto 
oriabaintima.
•	Papan paranta wai riki kikin 

manish.
•	Kokanra manish sepai.

Manko.- Mashta/beshta. 
Maponkonia boo maani keyota. 
Mayenbicho.
•	Xekara bakebires ikaxbi manko 

baneke, samayosma ikax.



83

•	 Tete Sinara manko ikax wasten 
raometai.

Mankoa.- Yobin bata banaxon 
kokoti. Joni moa boo maani 
keyota.
•	 Epanra jawen baba mankoa 

banaxonai.
•	Nokon koka papara moa 

mankoa en oinke.

Manpin.- Bachi wexke wexke 
axon chiikan wama. Bachi 
wexke piti.
•	Xetan Ronanra atapa bachi 

manpin pike.
•	Bakebo, bemenkanwe ipo 

bachi manpin pinon.

Manshinti.- Panshin/joshintani 
mai, jan mapo axon sikati. Wean 
manamamea biti.
•	Papara tita manshinti bimai 

weaman kaibake.
•	 Titanra manshinti motsai, jan 

chomo sikati.

Manxan.- Peiya yoina, witax, 
xeta itan texo nenke, yapa piai. 
Yapa paenai itan jokonai onan 
onanbires yoina. Nexbakan 
bachiai. Aonshbai.
•	Yapa sotanaxra manxan 

chankake.

•	Bimabetan Niwera manxan aki 
bokanke Tsoaya nexbakan.

Mapeti.- Bochiki neeti. Tenaman 
itinax manaon joti.
•	Rai Jabera manan mapeti 

paxkinke.
•	Oa ainbo joa tapon mapeti 

yoiwe.

Mapo.- Jain boo nenke jokonai, 
manapo itan bemana ika. 
Jonibo, yapabo itan yoinabo 
jayata.
•	 Isa Saninra jawen mapo 

chokai. 
•	 Soi Meninra ipo mapo piai. 

Mapoo.- Xetin mai. Kenpo, 
chomo, kencha itan kenti ati 



84

mai. Jarake, joxo, wiso itan 
joshintani. Weamamea itan 
manan tenamamea biti.
•	 Jabebetan Katera mapo 

ati onankasai, ani chomo 
anonxon.

•	Xetan Ramara mapo meinti 
onan iki.

Mapoti.- Xebon pei xewa, mani 
pei napanaya, jan pei xobo 
mapoa. Onon ikebi jaameran 
pakemaxon yoina biti. Maspoo.
•	Panshin Meninra xobo 

mapononxon mapoti aki 
kake.

•	 Jochinra mapoti axon koma 
bike.

Maroti.- Kopiaxon biti. Korikinin 
jaweki biti. Korikikopi jaweki 
meniti.
•	 Soi Penanra icha chopa maroti 

beke.
•	Paranta maroti ea Nitan 

yokatabira en menireske, 
wetsatian jaa yokashokotikopi. 

Masata.- Jakonmaata, ramita.
•	Motoro masata ikebira ea 

kokan benxoaxonke.
•	Nimara motoro masata 

iwanke.

Masen.- Jiwi keyama itan jawen 
bimi chorish rayen. Jawen bimi 
kaxkexon jan jaweki ati.
•	 Titanra masen kaxkeai.
•	 Epanra jawen wainko masen 

banake.

Masenen.- Senenshaman jaweki. 
Chankoma itan xankenma.
•	Kayaria jeman mai riki 

masenen.
•	Mai masenen ikainra en noko 

xobo akai.

Mashi.- Mai poto rapene 
joxotani. Paro tsosinke pikotax 
joxoax rakatai. Jain kaborinin 
itan takin bachiai.
•	Paro naponra mashi pikoke, 

oinkanwe akoron pekara 
inake.

•	Moara mashi pikoke, takibora 
raroai, ramara kabori mapetai.



85

Mashta.- Manxonbinain boo 
yama moa maana. Joni manko 
pene penetai.
•	Pakan Sanira mashta pene 

penetai.
•	 Jawen samayosmanbi mashta 

riki nokon kokatsi.

Maxe.- Jiwi bana maxko, icha 
peiya. Joshin maxe jawen 
bimi tsoin akax jan bekeneti. 
Panshin maxe jan wiskiti, witax 
panshinshaman itikopi. Rao isinkin 
xeati. 
•	 Titara jawen maxe bana oroi 

kake.
•	Bekenenoxonra en maxe beke, 

ikira Kate itai.

Maxkata.- Senenma, 
senenyama.
•	Kokara jawekiati maxkata 

iwanke.
•	Miara shinan maxkata iki.

Maxko.- Anima jaweki. Ani 
naman ika.
•	Xetan Menin nontira maxko iki.
•	Kochi retekaskinbira maxko 

iketian en ayamapariai.

Maxoo.- Yoina yora pisi, jina 
xeko, shishitio ani. Yame niai 
jawen piti benai.
•	Kesin Bitanra yame maxoo 

rishkiwanke jawen atapa 
boaitian.

•	Nokon wetsanra maxoo piai.

Maxo.- Ramashaman aniai jiwi. 
Taxkekin mexaxon banati.
•	Nii meranra icha jiwi maxo 

jake.
•	Xexe maxo bixon min wainko 

banawe.

Matsi.- Yotan paketa. Oiya niwe 
paketa. Tenetima jaweki yora 
saki saki imai. 
•	 Isa Birira matsi tenema iki. 
•	Nato matsi paketatonra yapa 

paenai.

Matsoti.- Kanas senbo. Xebon, 
kantsin itan binon pei taxo aka, 
jan keras tsinkixon potati.
•	 Titanra xebon pei matsoti akai.
•	Papa Saninra noa jema 

matsoti yoike.



86

Mawati.- Join rebesti. Moa 
joinyamati.
•	Rankon ochitira mawati jisa iki, 

piamabobirai.
•	Mawati ikebira onanyanin ea 

benxoake.

Mawinti.- xewinananti, 
winoananti.
•	Axeamisninra Korin Biri yoike 

ishtokin jabe raenanai mawinti.
•	 Ea mawinti atipayamax Meni 

baneke.

Mawis.- Jimakeska ikaxbi ani, 
jabicho niosma, natexmis.
•	Bakebaonra mawis icha 

merake.
•	Bainkora icha mawis shitatai, 

natexmayamawe.

ME
Mechaa.- Yomeramis joni. 
Tsakatinin meponte.
•	Pekon Saninra mechaa ixon 

amakiri icha beke.
•	Mechaa inon ixonra yosin 

jawen baba raonke.

Mecha- Onpaxan shoo aka itan 
pakia. Manxanapari.
•	Korin Besora oin aka mecha 

nokoke. 
•	Chiaraxti sawenonxon oinara 

mecha ike.

Mecho.- Aresbireskin aka jaweki. 
Jawe metsa rakaoma.

•	 Soi Nitan wintira mecho iki.
•	Noibara mecha bake iyamake. 

nokon titan ea noike.

Mei.- Jiwi xaka kexto, menoxon 
reneti, jaya mapo meinti.
•	Papara weaman kake, tita 

mei axoni.
•	 Inin Ramanra mei xeneai.

Meken.- Poyan senenain noa 
jayata, jan jawekibo yatanti 
pichika metotia.
•	 Enra nokon meken chokai irai 

Tsoma.
•	Nokon meken riki jan yatanxon 

jaweki ati.

Memis.- Benbo itan ainbo 
isianmis. Jakonmaamis
•	 Sanin bake benbo riki kikin 

memis.
•	 Jawetianbira memis itima iki.

Menexeti.- 
Meteskeain 
saweti, iti 
atipanke moro, 
bero, yoina xeta, 
yoman tima aka.
•	Xontakoninra 

iso xeta menexeti 
saweke.



87

•	Penanra jawen onanbake 
menexeti axonai.

Menin.- Soi itan sanken akin 
jaweki akai. Jakon akin jaweki 
akai joni
•	Kanan Kena riki chomo atin 

menin.
•	Korin Birinra, menin ixon 

chitonti sankenshaman ake.

Menoti.- Jawekibo keteati, 
chiikan chachiti.
•	Waira moa menoti jakon iki. 
•	Xobo menoti ikebira en noka 

axonwanke.

Mento.- Meken metotioma.
•	Kopira mento iki.
•	Kapekan akara joni mento 

baneke.

Mentsis.- Metoti itan tae rebonko 
ika chorish. Peiya yoinabaon jan 
wemeax peyakai itan piti bikin 
jan wemeai.
•	Xae riki mentsis nenke.
•	Ronin Yabinra jawen mentsis 

sikai.

Menwis.- Wiso toxpi yoranko 
pikotai.
•	Korin Nitara bemanain menwis 

pikoke.

•	Menwis en chachiara jimi 
beke.

Merani.- Meken pekainoa rani, 
moatian oini.
•	Kokara merani kikin kexto iki.
•	Nokon nonti boai en merani 

ikaxra joni eki rabinke.

Merati.- Jaweki nokoti. 
Ainbobetan jone nokoananti.

•	 Epanra jawen nonti merati noa 
yoike.

•	 Enra nokon merati manai.

Meraya.- Koshi samaya. Oni 
xeax naikiai joni. Jawen jonibo 
itan raebotan yoyo ikai. Jonibo 
itan moro maain joni. Jato 
oinxonres itan meexon jaton isin 
onanai.
•	 Eara meraya ikasai.
•	Meraya ixonra kokan jawen 

raebo man awanke.



88

Mesanto.- Chikish jawe akasma. 
Jawetanibi ayosma.
•	 Sankenra mesanto iki.
•	Kabi, yakaxon jaweki awe 

miara mesanto inake.

Mesko.- Jaweki jaskara jisamabo. 
Wetsaresibibo
•	Chonon Katenra mesko chopa 

bike.
•	 Jenetiaxonra mesko jaweki 

beai..

Mesti.- Raketi, seyati. 
Jakomaninshoko shitati saki  saki 
iti.
•	Menira mesti ikax abionin 

nikasma iki.
•	Nokon chaira mesti ikax 

kaimitonin neekashamai.

Mexoai.- Mekenbetan 
ranboxonin kati. Raboxonin 
kakin mepas mepasbainti. Jake 
ninonxon jaskarapari ikai.
•	Nokon bakera moa mexoai.
•	Papara mexoai manish meran 

jasin tsakakasi.

Mexoti.- Menkotax mepas 
mepasbaini kati.
•	Nokon bakenra moa mexoti 

onanke. 
•	Mexoti onanaxbira bake 

ikashamai winiresai.

Metoti.- Meken mebi, jan 
jawekibo yatanti.
•	Nawan metoti rastonyora iki.
•	Mechoshiwanra nokon metoti 

soo ike.

Metsa.- Bemes, sanken, soi .
•	Kopin bake xontakora metsa 

iki.
•	Metsa oinxonra en koton bike.

Metsisti.- Isin itan jaweki iwe 
tenei ishi iti.

•	 Isin teneira noa metsisti jake.
•	Metsisti jisa ikemabira, jochi 

paranta papiax metsiswanke.

Meweseti.- Yami toro kinia, 
metotiain niati.
•	Nato xontakora meweseti 

metsashokoya iki.
•	Papanra koriki meweseti akai. 



89

MI
Mia.- Wetsa joni nopatax itina 
yoikin ati.
•	Wesnanra moa ake, rama mia 

jowe.
•	Oinwen mia akimarin oa kena 

kenatai.

Minkoa.- Oxe torota. Nii manaon 
ani toro pikota. Jaweki banaxon 
ja yokati jawen bemanantio ani 
noa yoa iamax yobin imaxonon 
ixon.
•	Oxera moa minkoa itinke.
•	Oxe minkoa oinxonra Katen 

yokake jawen santira ani 
imanon ixon.

Mirikoti.- Mananxawe jawen 
ewa, niimeran jaa, mewe piai.
•	Panshin Meninra kachio kaxon 

mirikoti beke.
•	Mirikoti riki ramatian 

westishoko.

Miron.- Nishin paniax aniai yobin, 
santira jisataniribi ikaxbi joshinax 
joshin joxnatani ikai.
Kokoti yobin, bero banati.
•	Pakan titanra mashinko miron 

banake.
•	Kokokin miron bero biwe non 

bananon.

Misi.- Xeki xakixon xenia 
meskoxon jawen xakakanbi 
kawaxon kobin aka. 
Jaskaaxonribi yoa jawekiati. 
Xakixon kawaa.
•	Metsa Birin xeki misi akara noe 

poatai.
•	Yantapakera ea misi maroi 

pikotai.

Miskoa.- Jimi jakoni winoyamai 
pono chorisha, matsin imaa.
•	Korin Manora ishtoax miskoa 

ike.
•	Kokara matsin aka miskoa 

bekanke.

Mispan.- Paranta itan atsa xaki, 
paranta pein kawaxon xoia. 
•	Ratenra paranta xaki bawin 

tabiya mispan ake.
•	 Titanra wame xenia atsa 

mispan akai.



90

Mishkin.- Xawi jene tsosin. Bata 
yobinbo tsosin-axon petsoti. 
Jawekia shoinbires.
•	 Samenra xo paranta xoixon 

mishkin chachibokin piai.
•	 Epara mishkin petsokas iki.

Mishkita.- Jawekiakin piti xao 
xeax jain terakaa.
•	Nokon poira tsisman xaon 

mishkita ike.
•	Bake mishkita oinira Kesin Yaka 

kake. 

Mishkiti.- Yapa jan yomerati 
taxo. Aranpiri weki yomanma 
chinexon jenenko potati.
•	Papanra amakiri ati 

mishkiti tenexke.
•	Makenra 

nokon 
mishkiti ea textenanke.

Misho.- Yoina maxko bero 
manshin, xoya biai. Soishoko ikas, 
xobonxon inaati yoina.
•	Papashokon misho riki kikin 

mecha, jakopira noiba xoya 
yamake..

•	Nokon misho benaira ea itai, 
manoketian. 

 

MO
Mocho.- wiso yapa,raxkaoma, 
ispinko kereya. Natsakin chachiti.
•	Kokanra mocho icha beke.
•	 Titan mocho yonan betenara 

noe ike.

Moe.- Manpa niashoko moxaya, 
nawe manishain xoxoai. 
Chexakati jan rishkiti. Nia rao.
•	 Titan moe beatonin chexainko 

ea rishkiwe.
•	Paro kexara moe icha iki.

Moka.- Pae xewinmaa, tawi 
toshibi. Kikinbires isin jawekinin 
chachia
•	Nimanra xeati moka jawen 

chai xeamake.
•	 Iwin noa chachia riki kikin 

moka.

Mokoa.- kexain niax kemotina.
Natexa.Tokona.
•	Bata akin mokoa ikebira en 

michmake.
•	Xekonra jawen bachi mokoa iki.

Momo.- Raxkanya yapa, 
moxobaton jisa ikaxbi tanpexko 
senenain joshinya. Ikonshaman 
xeni yapa. Paron itan ianman 
jaa.



91

•	Paro kexa rikankinra en momo 
anishamanbo bike.

•	Meanra momo poko kawake.

Montanti.- Jawekibo jenen 
nepoti
•	Pichá tashianka montanti 

papan yoiara Isan Birin 
Montanke.

•	Bekanra ea chopa montanti 
yoike.

Moro.- Yami besheshoko nakinia, 
manexetiati, maitiat i, teotiati.
•	 Titanra papa moro menexeti 

axonai.
•	Papanra tita joxo moro 

bixonke chinexetiati.

Moxa.- Jiwin yoranko itan 
mebinko chankata kenshobo. 
Jatiribi jiwibo itan nishibo jayata. 
•	Papanra moxa jamake kachio 

kaxon.
•	Ana jiwi rerakinra en jawen 

moxa mepaske.

Moxo.- Jiwi xapo itan toxbatai. 
Ja chiwintiati itan ja tapan akax 
toxbapaketi.
•	Moxo tapanmanra ea rebokiax 

joke.
•	Bakebaonra moxo chaxai 

jawen yosin aka oinxon.

Moxobaton.- Yapa ranxkanya 
sere seretani, ranenketani, kexa 
maxko bimi piai.
•	 Epanra koron bike, ianman 

moxobaton mishki kanonxon.
•	 Tsosinaitianra ianman 

moxobaton paenai.

Moto.- Konkish jisashoko ikaxbi 
maxkoshoko, tsisinmis, tii arestima. 
Xeki toban rene.
•	 Titan moto yatanara 

tsisinbainke.
•	 Titashokonra jawen bababo 

moto pikinai.





N

nibo





95

NA na
Naa.- Yoinabaon jain bachiai, 
meshi, mai itan xobi aka.
•	Manxanteonra xono jiwin naa 

akai.
•	 Tsosan naa toeara oi beke.

Naabota.- Moa xepota. 
Winoyamai
•	Wainko kati bai naabota 

ikebira non oroke.
•	Chaira basi nete benotax moa 

naabota ibake.

Nabanti.- Banabi 
xoxoyamainkobo jakiribi banati.
•	Ranin Betsanra jawen tama 

nabanti ea yoike.
•	Nokon papanra ea xeki 

nabanti yoike.

Nabero.- Chichokea 
tonkoshokobo. Bero bero ikai.
•	 Titan chomora nabero iki.
•	Kenan kenchara nabero iki.

Nabesa.- Jaweki moa janken 
aka; xewakin, banakin, keneakin, 
keweakin, orokin.
•	Bawan Rabinra chitonti 

beshekan akin moa nabesa iki.
•	 Epanra jawen wainko paranta 

banakin moa nabesa iki.

Nabiro.- Jepe itan xebon pei 
tasa jisaakin xewa. Jan jaweki 
papiti. Jantianbicho kachiokea 
jan jaweki papixon beti.
•	 Jochinra nabiro bocho chaxo 

nami beke.
•	Wesnanra, jawen benen nabiro 

axonatonin nane beke.

n nN



96

Nabochoa.- Naboain jaweki 
bochoa. Jawe napokota.
•	Papan nontinra mano 

nabochoa ike.
•	Yoxaman tasakanra waxmen 

nabochoa en oinke.

Nabon.- Noyai jaweki, pisinko 
tsamakas, jawen mebinko keras 
beai. Chepatio ani ikaxbi bero 
ani.
•	Yapa poko akira nabon san 

ikai.
•	Mankoa xakakanra nabon 

tsamake.

Nache aka.- Mekeman yobin 
kokokin nakeyoa. 
•	Biri Tsomanra santira nacheaka 

ike.
•	Miron kokokinki min nacheaka.

Nachi.- Nokon papan poi, 
jaskaribi nokon rayos ainbo. 
Benbon jaskaakin rareboakin 
kenati.
•	 Sanken Soin nachi nokotara 

isinaitani iki.
•	Nimanra jawen nachi noixon 

piti meniai. 

Nachoti.- Kerax chichokea 
chokati.
•	Ani chomora nachoti iki, onpax 

nachinoxon ikira tita ikainke.

•	Miara min poko nachoti 
rokotoron yoike.

Nai.- Bochiki yankon iaketana. 
Nato neten ika mai manaon 
itina, jaweranobira kanii.
•	Koinmanra nai bepoke.
•	Nai bochikira wishtinbo itinke, 

tson topontimati.

Naimeto.- Yoina, yora 
ramanxantani rabe metotiares, 
keshatio ani. Roakin merati.
•	Nokon yosinra kachio kaxon 

naimeto merake.
•	 En ninkayosma yoina naimeto, 

eara onankasai.

Naisti.- Pekaori ointi. Jokiai ixon 
ointi.
•	Minra moa kakin naisti 

jake, wetsatianbo jakiribi 
joribanonxon.

•	Reshin Wanonra papa naisti 
jake joaitian bechinoxon.

Naka.- Noyai mebia 
maxkoshoko, keras itan bepon 
ken, shio jisa tsokasamis. 
Rabianmis.



97

•	Ochitira naka san iki rakatinke.
•	Kerastani ikemabira ea nakan 

tea irai papa.

Nakenea.- Chicho keneaka. 
Napo sankenshaman.
•	Papa Bitanra jawen nonti 

nakenea ike.
•	Wataninra jawen kencha 

nakenea metsashamanbo 
joyoke.

Nakini.- Jaweki napekeya. Kini 
saweta. Naponbekonshaman kini 
itina.
•	 Isa Sinan konxan rerara nakini 

sawetinke.
•	 Jiwi nakini ikainra boiman 

bachiai.

Nako.- Mai wacho. Nia noa 
jikiresai mai. Chawapari, niax kai 
orikaintima.
•	 Jene tsosinbainara paro kexa 

mai nako iki.
•	Mano maira wacho ikax nako 

iki. 
 
Nakoti.- Mano meran tae niati. 
Manomeran pikokaskinyamai 
itinti.

•	Repiaxbira manonko nakoti jisa 
iketian noa pakeyamake.

•	Aros masa akira noa manonko 
nakoti jake.

Nakoti.- Jan natsati pia, taxo 
nenke. Natsakin chachiti.
•	 Ja pitira yamake, nokon 

nakoti bexonwe, en piro 
natsabatanon.

•	Paro nawekininra nakoti jakon 
en oinbeiranke.

Nakonti.- Koinman napo wisoati.
•	Wexa Ramanra jawen mapo 

kenti nakonti jake.
•	Onpaxan tsaitima itan Koshi 

itikopira non mapo akabo 
nakonti jake.

Nama.- Oxameran noa 
winotaibo. Nekebi itai jisa 
osameran noa ikai.
•	Nokon nama winotani 

ikeamabira en jakomaakin 
namawanke.

•	Min nama ponetenon 
nishimeran payanmewe.

Naman.- Bochikima, mai 
besenen.



98

•	Papara jiwi naman chankake.
•	 Shishira bochiax naman 

pakeke.

Namea.- Mawakonama iketian 
retea. 
•	 Sapen retasabi 

mawayamaitianra jochin 
namea mawake.

•	Roo too akabi panikera kokan 
namea pakeke.

Nanana.- Potabaina. Ibia, 
jaweranibira moa ka.  Anikin 
sawetibo mawina. Moa jabe 
senenma, jeste.
•	 Titara atapanin nanana benai 

baneke.
•	Koton nanana iketianra Samen 

jawen bake aniaxonke.

Nane.- Jiwi itan bimi, shokia 
wisoai. Boo wisoati, keneti, 
kinanti itan joshinketian kokoti.
•	Ronanra nane kinanke.
•	Katenra nane shokiai jawen 

boo wisoanoxon.

Nasoti.- Jaweki chicho keras 
iketian soati. Soiyakin meran 
soati.
•	Bakera jawen titan pabiki 

nasoti yoike.
•	Chomo chokaxonra nasoti iki, 

akinra Yabi jawen titan yoike.

Nashiti.- Onpaxan yora chokati. 
Jenenko kax  nonoi tonkon 
ishamanti.
•	 Titanra ea nashiti yoike.
•	 Teeta pekaora ea nashiti jake.

Naxa.- Jaweki napooma. Jaweki 
jawe napotama itina. Bimi ako. 
Jaweoma joa.
•	Kaxawara kokokaskin biabira 

naxa ike.
•	 Titan tama bero banati 

benxora naxa ike.

Naxki.- Pikas, icha piai, pototi 
onanma. Ishton bochoyosma 
jaweki.
•	 Sankenman kochi riki kikin 

naxki.
•	Beka titan ani chomora naxki 

iki.

Natexti.- Xetan bitaxti. 
Jakonmanin ati.
•	 Shanokanra noa natexti 

atipanke.
•	Nato bake riki natexti onan. 



99

Nawa.- Wetsa 
join yoyo ikai 
joni. 
•	Rama netera 

kebaon nawa 
bakebo 
tsinikinai.

•	 Tanonin bero 
biai nawa riki 
sina sinashoko.

Nawis.- Napo wiso, keras. 
Jaskara wisobiribi.
•	 Titan mapo kentira nawis iki, 

nakona ikax.
•	Nokon masenra nawis baneke, 

jan nane shokia.

Nea.- Nii meranoa peia yoina. 
Joxo pepikoya, texo nenke.
•	Papanra kachio katanxon nea 

bake Same bexonke.
•	 Sinara nea chibani kax kachio 

benonike.

Neeti.- Bochiki kati. Petsa 
petsakaini kati.
•	Mankoa kokokasira noa neeti 

jake.

•	Roo too aka perakaketian 
neeti katinra ea mestiai. 

Neino.- Jenenmea yoina, jina 
pancha, yapa piai, xeta kensho. 
Yotomis.
•	Kokanra neino meranxon 

yototima yoike.
•	Bakebora iaman kaxon neino 

merax rateke.

Nena.- Yawaranki keska wirish, 
moxaya, nexbakan torota jishti, 
jawen bimi pae, moxa.
•	Nexbakanra nena icha iki.
•	Papanra yomerai kaxon, nena 

bimi piai amakiri chachike.

Nenji.- Xobo kanoati jiwi, chorish, 
ponte, nenke.



100

•	Nokon xobo riki nenji jiwi 
irakantia.

•	Kokanra, nenji jiwe benakin 
papa iweke.

Nenke.- Ocho senena. 
Kayakaina. Keya.
•	 Sinanra jiwi nenke beke 

isonxoma biti.
•	Nokon kokanra nishi nenke 

pontenke.

Nepa.- Nia, pei sino, xatemis, 
banamabi xoxoai. Isini jan 
raonmeti.
•	 Titanra nepa kobin akai 

isinaibo xeamati.
•	Nokon  wai ochomara nepa 

icha jake.

Nepax.- Jenemea xobi, 
jenen toxbata, yapan oyoti, 
abokoman piti.
•	Abokomanra nepax piai. 
•	 Jene beaitianra ianmameax 

nepax jokonai.

Nexati.- Risbi iamaxon nishi 
mayakebainxon rex ariti.
•	 Tapan riki jakoankin nexati.

•	Yosishokonra ea nonti jakon 
akin nexati yoike.

Neteti.- Oxaama ishinti. Yame 
yakashinti.
•	Ocho kakasira ea oxaama 

neteti jake.
•	 Eaki neteti  iki ixomparira en 

rama shinanai.

Neteeti.- Jatsan itibi jeneti.
Wekaxti, koshitima.
•	Bakebora jatsan iki, neteti 

yoiwe. 
•	Yoina retenox sotanaxra mia 

neteti jake.

Niati.- Jaweki chicho boti itan 
jikimati. Chitea xaba itinain rax 
ariti.
•	Nato yakatira xobo  chicho 

niati iki.
•	Chibanpatanboxon tonko 

niati jakon ikebira  maton 
ayamake.i.

Nibo/ninbo.- Yoina jaweki 
tekamis, jiwi payo meran ikas.
•	Ranin Birinra nibo reteke, 

tekamis iketian.
•	 	Taxa payo namameara en 

nibo merake.



101

Nibopotati.- Jawekia texebo 
jain boxon tsamanti. Jakonma 
jawekibo itan texebo jain potati.
Keras jakoma poatai.
•	 Ja paranta xakara nibopotati 

ikain potakin boti iki.
•	Nibopotati ikain kaxonra en 

poinkosko oinke.

Nii.- Jiwi icha. Oa jiwi koinkaina
•	Nii meran katanwen, jainxon 

samati akinra papan koka 
yoike.

•	Ramatianra nii menotima iki, 
koiranon akanwe.

Nisa.- Nii pei icha paketax 
payota.
•	Manish nisa meranra iwi peiya 

ja yoikanai.
•	Kaborininra nisa meran 

bachiai, mashi yamaketian.

Niskan.- Yora jene ratsiwita. Tashi 
jawi jene.

•	 Tsiniax xanaira ea niskan shoo 
ikai.

•	Mia riki jawetianbi niskan 
ointima. 

Nishi.- Jaweki nexati, itan papiti. 
Xobo kanoati jiwi. Xobo xewati 
jiwi bichi aka.
Oni, kobianxon xeax yora payani 
ikarati.
•	Bari papanra nishi ake, jawen 

xobo xewati.
•	Korinra nishi xeax ikarai yora 

payani.

Niti/Chapati.- Weniti, Chankati, 
Taxketi.
•	Noara niti jake jawekiati benai.
•	Yoxanra ori chapati kake.

Niwan.- Mai shakota. Rateti onsa.
•	Matsi jemanra bakish niwan 

koshi shakoibake.
•	Niwan koshi shakoxonra, 

ochokea jemamea jonibo 
keyoke.

Niwe.- Nete mayakin payanai, 
jishtima, ja non joinai. Jan noa 
jamaa.Benbon jane.
•	Niibaonra noa jakon niwe 

meniai.
•	Yamera Niwe papa 

nokowanke.



102

Noa.- Ea itan ebetan ikabo yoi 
iti.
•	Noa riki kirika wishakas 

bakebo.
•	Ninkakanwe, axeamisninra 

noa yoike tee anox tsinkiti.

Nocho/
Nopex.- 
Xaka chorish 
chimayaya, 
jawen jana 
bichanbi niai. 
Jiwin bachiai. 
•	 Enra nocho 

kobianxon piai.
•	Bimanra nopex bachi bike 

bewin raonti.

Noi.- Yoinabaon xochi xao. 
Nobi

•	Mananxawen noi xoiyara 
xeniora iki.

•	Kaborinin noi xaonra titan 
nami rerake.

Nokaati.- Jenemati. Betsisti.
•	Ranpara tirira moa nokaati iki.
•	 Ja rario itaira nokaati iki.
•	Chiira nokaati iki, karora 

keyotai.

Nokoti.- Itoshiti. Ocho katanax 
joti. Wetsa  pekao ishto kati. 
Chibanti.
•	Bakishra Korin nokoti nete iki. 
•	 Enra nokon wetsa chibanxon 

nokoti jake.

Noma.- Peiya yoina, 
manxantanishoko, bero 
metsashoko, niti keyama. 
Metsashoko.
•	Noma keotara kikinshaman 

onis iki.
•	Noma bake riki xopobicho.

Nomiti.- Xeakasi tepe tepe iti.
•	 Enra nomiti shinanyamawanke. 
•	Nomiti onanxonra en nokon 

papa xeati boxonwanke. 

Nonon.- Peiya yoina, inaati 
itan niimeranoa, taebetan 
xeta pextin, jenen ikas mechati 
onanma.
•	 Epanra nii nonon mano shosho 

akai reteke.
•	Wataninra nonon bake toshita 

pimai.



103

Nonoti.- Taebetan mekenman 
jenenxon winati. Jenenko senati 
penken ishamanti.
•	Korin Metsanra nonoti onanke.
•	Katera nonoti axekasai.

Nonti.- Jiwi nachina. Jiwi potsixon 
tatea. Jan jenen niti.
•	Ketokanra papan nonti 

jikimake.
•	 Jene icha bexonra epan nonti 

boke. 

Noreti.- Chichika kenshon jiwi 
raseneanti. Jiwi chaxati.
•	 Jochinra jawen kanoti noreti 

jake.
•	Papan winti noreti chichika 

bexonnwe.

Nosha.- Yapa ranenke raxkanya 
ikaxbi siba. Jene beaitian 
taxbakan boai biti.
•	Nosha bachi kawara noe iki.
•	 Jene chibani boai meraxonra 

Sinan nosha bike.

Noxa.- Benbon wetsan bake 
ainbo iamax benbo. Jaskaakin 
rarebonin kenati.
•	Nokon noxa riki kikin mecha.
•	Kokanra jawen noxa isinai 

raonke.

Noxaa/noxtia.- Manxanchopan 
xonexexon boti. Noxtiati.Chopan 
axon boti.
•	Penanra jawen baba noxaa 

ike. 
•	Birinra santira icha noxaa ike, 

jawen titashoko boxonoxon.

Notsi.- Kaxa. Ranaweya. 
Kikinbires winikas.
•	Min bake notsi iketian 

kinanmawe, abanon bicha 
potakin.

•	Watan bake riki kikin notsi.





O

ochiti





107

o oO
Ochati.- Wetsan jaweki 
jakonmaananti. Shinanamainko 
jaton jaweki toeti/tesketi.
•	 Eara jaton jawekinin ochati 

jisama iki.
•	Nokon wetsara chomon 

ochake, wetsa axontira ibon 
yoike.

Ochiti.- Xobomea yoina. Xobo 
koirankin joni joaitian jojo akai.
Mechaaka yoina biai.
•	Nokon ochiti mechanra mirikoti 

bike.
•	Manaxawe biketianra Katen 

jawen ochiti taka pimake. 

Ocho.- Nenoma, non ointimain. 
Non bitimain, jaweranobira.
•	Nima papara ocho jemakoniax 

joke.

•	Nokon poira ocho kani 
jawetinbi merayosma iki.

Ochoma.- Jainshokobi itina. 
Jishtibires. Nenoshokobi nokoti 
teema.
•	Moa kati ochoma ixonra en 

mia kenanox iki.
•	 Ian ochoma iketianresa mia 

yomerai katan katanai.

Oe.- Ani jaweki. Jawen ewa, 
wetsa xewina ani.
•	Bake irabetara Rama oe 

oebires iki.
•	Oe oebiresriki papan wame 

chachia.

Oi.- Nainkoniax jene maanai. Nai 
tirin iakeax manai jene bexnan.



108

•	Oi bekera nokon xeki banaa 
jakoni xoxoai.

•	Oi jene tsinkixonra en chopa 
patsake.

Ointi.- Beron chibamati. 
Bechopeti. Jishtenti. Besoti.
•	 Enra moa ocho ointi 

atipanyamake.
•	Nete wishtin pikotaira en ointi 

jake.

Oka.- Peia yoina, isa yora wiso. 
•	Xeki banaa piira oka tsamake.
•	Aros masaa akainkora icha 

oka manke.

Oke.- Oricha ranti joi itan 
ochomakea yoi iti. Bekeiba.
•	Oke kawe enra mia bitaxnake.
•	Nokon titara karoai oke kake.

Oko.- Xochinkonia bicha. Ojo 
ojo ixon michoti.
•	Nimanra oko michoke. 
•	 Jawen baba oko rao bixonira 

nokon papa kake.

Omoto.- Atapa keyamashoko, 
tae tastoshoko.
•	Nokon omoto atapa 

maroxonra en nokon kirika 
bike.

•	Omoto atapara tsiwai 
menkotinke.

Ona.- Peke boyaa. Chopa waxa 
wetsa chopa taxnanxon kexea.
•	Papanra teeti kakin jawen 

onaya chiaraxti sawebainke.
•	Nonti payo ona ikainra jene 

icha beai.

Onan.- Ani jima joshintanishoko, 
ichaxon pei papiai. Wetsabaon 
bake bixon jawenakeskaakin 
ania bake. Ikonshaman shinan 
icha joni itan ainbo.
•	Katenra onan oinke, pei 

papiaya joyota.
•	Nokon onan bakera 

yomerakas iki.
•	Ramanra onan ixon jabe kirika 

akaibo xewinke.



109

Onanya.- Oni paenmaran 
oinxon jato benxoai joni itan 
ainbo.
•	Nokon bake isinai iketianra 

onanya benai ea katanke.
•	 Inkan Menira samati iki onanya 

inoxon.

Ota.- Pana naman itina, 
bari itan oin anaketian. Joe 
meranoax non yoran keeta 
pikotai.Non kaya.
•	Bari xana iketianra ota benai 

ea katanke.
•	 Joe napon mia chankatara 

min ota jishtibires itinke.

Oni.- Nishi paroyatani, jan 
merayati. Yora payanti.

•	Yamera papan oni xeawanke, 
isinaibo payankin.

•	Kea papashokora, oni xeax 
bewa bewashamanai.

Onis.- Shinan raroma. 
Paxnashoko shinan. Jakonmatani. 
•	 Titara papa reboki kaketian 

onis onisai.
•	Nato  netera onis iki joni 

mawaketian.

Onpax.- Jene jawekinin bixon 
yasana.
•	 Titanra onpax chomon bixon 

yasanke.
•	Bakenra icha onpax xeake, 

tsiniax nomikin.

Onsa.- Rateti jaweki. Jane.
•	 Ino keotara onsa iki. 
•	 Enra Onsa Nita kenamake. 

Oranshi.- Botirian ika bata jene, 
maroxon xeati.
•	 Titanra oranshi xeai.
•	Nokon papara teetai jainxon 

oranshi akanainko.



110

Oroti.- Manish machitonin 
xateti. Keni kensho jawekinin 
xateti.
•	Nonra wai oroti jake, moara 

manish iki.
•	 Saninra jawen keni oroti 

maroke.

Osanti.- Raroshaman, 
jishtenshaman shinanya iti. 
Xechiabi name nameti.
•	 Samenra osanti joi yoixon jato 

osanmake.
•	 Tita Rabira osanti jaweki 

winoke.

Osoti.- Jato meran jikiti. 
Senenma ikebi jato xaran itinti.
•	Niweaba beatianra ea raketi 

jatoiba osoti katanke.
•	Oi beaitianra choncho noiba 

osoti joke.

Oshi.- Xoama yoi ika, yapa 
xenima.Rapanis
•	 Samatira joni oshi rakake.
•	 Jenetia napora yapa oshi iki.

Oxa.- Yoratantimati. Betiti.
•	Metsa Rawara oxa rakatinke, 

teetax tanti.
•	Penanra papa oxa rateke.

Oxe.- Yame mai tenai. Jati nete 
onanti toponkana.
•	Moara oxe minkoke, ramara 

banabo yokaxonti jakon iki. 
•	Papa Mokanra nato oxe joti 

iantanke.

Oxne.- Yameirama. Oxen itan 
barín tenaa.
•	Yamera oxne ishinai, oxe nete 

iketian.
•	Oxne ikera papan kabori 

bachi biai. 

Otexti.- Mentsisen yatanxon 
maya niniti. Yora chorex ati.
•	Bakenra tsinikin jabe bake 

otexti atipanke.
•	 Jato otexti jawekira jakonma 

iki.



P

paranta





113

p pP
PA

Pabiki.- Jan ninkati, maponko 
ibekona.
•	Kochi pabiki xoira noe iki.
•	Ninkawe miara pabiki kinia iki.

Pachiti.- Choshi itan chorish 
iketian wachoati. 
•	 Isa Birinra binon pachiti ea 

bexonke. 
•	Birinra ea isan pachiti yoike.

Paka.- Tawa keska ikaxbi 
nakinia, rapanshin, tekitekikaina.

•	Papanra paka xon 
ati onanke.

•	Kanchawaya 
manamanra paka 
icha iki.

Paketi- Bochikiax naman joti. 
Ipaketi.
•	 Titanra jawen baba 

kaimitomeax paketi yoike. 
•	Yoxamanra tapomeax ea 

paketi yoike.

Panshin.- Yapa ranxkanya sipan 
jisatani ikaxbi ani, jabe yapabo 
pikas, bero ani, nopanshin.Benbo 
itan ainbaon jane.
•	 Ianmanra panshin too ikai 

yapa pii.



114

•	Kaimito riki joshinax panshin.
•	Panshin birinra yapa yonanke.

Paranta.- Yoa jawekiati. Tako 
banati.
•	Bekanra paranta joake.
•	Papanra wainko paranta tako 

banai.

Paranti.- Jansoati, ikonma joi 
yoiti.
•	Minra ea paranti yamake.
•	 Jato paranti yoikanabira en 

ayamake, jansoma ixon.

Paro.- Ani jene baitai. Jan 
waporobo nia wetsa jeman kai.
•	 Jene beira paro bechon onsa 

iki.
•	Paro chiponkirira waporo jaoi.

Parori.- Jiwi kaxke pakex 
panchaakin chaxa. Tabara 
maxko.

•	 Titanra parori ikain jawen 
kencha yasanke.

•	Kokanra parori nonti yakati 
ake.

Paxna.- Jakomashoko. Shinan 
yama.
•	 Isinai jonira paxna rakake.
•	 Min shinanra paxna iki.

Pasna.- Bemana joxo, jimi 
ichama. Chea.
•	Kokara pasna iki isinai ikax. 
•	Ratera bakenax pasna iki. 

Paxa.- Waati maxkata. Jimi 
jimiaipari. Xoimaa. Jiwi tanoma.
•	Yantan mainra paxa iki.
•	Paxa ikaxra karo kechona 

ishton keteyamai.

Paxkinti.- Yora itan shinan 
yosmati.
•	Kayamawe miara paxkinti iki.
•	Noara paxkinti yamake.

Patsati.- Chopa rato ati, rabos 
ati, shaki ati keras bomanoxon. 
•	Minra papan chopa patsati 

jake.
•	 En patsati ikaxbira onpax 

yamake. 



115

Pei.- Isa itan jiwibo jayata, jan 
jato koshia.
•	 Epanra xebon pei bike xobo 

anoxon.
•	 Titanra manxan pei bike maiti 

anoxon.

Pene.- Biri ikai, betenamis. Benbo 
itan ainbonin jane.
•	 Titan yamikentira pene iki.
•	Pene Birinra joshin xeati akai.

Peniti.- Jaweki pekatan chankati.
•	Oa jiwi riki jan peniti jakon.
•	Papa koxan xaten peniti 

yoiwe.

Peoti.- Reken jaweki ati.
•	Rawanra winti chaxakin peoti 

jake.
•	Bakishra en wai akin peoti jake. 

Pero.- Isa manxan sesetani, joso 
piai. Mashin itan niikan bachiai, 
bain ikas.
•	Pero riki oxe neten keotai.
•	Bachiaira mashin pero 

menkoke.

Pesenen.- Kirika jain benxo ati, 
jainxon wishati itan jainxon piti 
chosko taeya. Peka senen.
•	Bake axeti xobonko kabira 

pesenen maxkake.
•	Pesenen koirantira axeamisnin 

yoike taskenaketian.

Pia.- Jan yomerati, piti tsakati, 
aranpiri itan wanin aka.
•	Papanra pia akai.

•	 Enra nokon pia bawin 
tsakaxon bomake.

Picha.- Yapa maxko torontani 
pokonko siraya, joshin terakaya 
itan xeni.

•	Bakebaonra picha mishkikin 
bike.

•	 Titanra picha betenke.

Pikoti.- Tsekati, ranti, jokoanti.
•	Nonra konxan pikoti jake. 
•	 Ja ochiti jainoa pikoti riki. 

Pikoti.- Jishtiti, xaba napon 
chankati.
•	Nete xabataira bakebo pikoti 

jake.
•	Bakebo matora jainoax pikoti 

jake.

Pino.- Isa maxkoshoko, ishto, 
xeta nenke, joa jene xeai, bin 
ikaini noyai.



116

•	Xenan joa xeaira pino itinke
•	Pino winokinra ea 

bepayabainke.

Pionis.- Maxkotani nia, pei ani, 
beponya jan raometi. Joxo, 
joshin itan wiso yoraya.
•	Bake raonti pionis pei biira tita 

kake.
•	 Titanra epa mapon chexaitian 

pionis motsaxon bosho ake.

Pirapira.- Isa pinokeskatani xeta 
nenke jatibitian oken oinbekoni 
jaa .
•	 Tetekanra pirapira bike.
•	 Joninra pirapira tsakake

Piro.- Yapa raxkaoma, ispi 
naman siraya, poto, pei piai.
•	Piro kawa piara noe iki.

•	 Jene beaitianra piro tseko 
napo shakotai.

Pironpiti.- Nishi pei torotani kexto, 
bimi ranenketani, paro kexa 
xoxoai, pironpiai.
•	Ketokanra pironpiti bonko 

boke.
•	Tsomanra pironpiti bimi bike.

Pisha.- Jaweki jain napoxon boti 
itan benxoati.
•	Wataninra jawen bene jaweki 

napoti pisha axonke.
•	 Jawen pisha paobainira papa 

kachio kake.

Pishin.- Xebon, kantsin xama 
bixon xewaa jan yakati.



117

•	Yoxamanra pishin kakaake, 
jain jato yakamati.

•	Chipinra pishin ati onanke.

Pishpish.- Isa joshintani, joxo 
xetaya, bim piai, paranta 
joshiman ken. Jawen 
keotaitoninbi janeya.
•	Paranta joshin piira pishpish 

tsamake.
•	Yamekirishokora pishpish keotai 

jawen bakebo esei.

Piti.- Jawekiatibo, jan non yora 
koshiai.
•	Benanra piti metexai.
•	Neri piti bekanwe non moa 

jawekianon.

Pitso.- Isa xeta wekiya, nakaxen 
bakeai, pei yankon, oi beaitian 
keokas, inaati.

•	 Tawa napora pitso saa ikai 
oxai tsinkitax.

•	 Tsomanra pitso bake bike 
inaanoxon.

Pitsokori.- Kaborikeska ikaxbi 
pexkan chanko chankotani, 
yapa piai, nami joxo, mapo 
pancha, iaman jaa.
•	Yosinra make mishkikin pitsokori 

bike.
•	Yapa piira pitsokori too ikai.

Poi.- Nobe nane ainbo iamax 
benbo. Kamixon non jokon akai.
•	Nokon poi manai kaira ea itai 

rama nete joaitian.
•	Bakera ochoma poi yakake.

Poinkosko.- Peiya yoina wiso, pisi 
piai. Yopa.
•	Yopa ikaxra poinkosko pisi pii 

yakake.
•	 Jiwi tanonra poinkosko 

peyakake.

Poitere.- Xena maxko nepax 
ikain jaa yame yora joetai.
•	Yame napora poitere joetinke.
•	Nepax ikainra poitere itinke.



118

Poko.- Joni itan yoinabo yora 
chicho jayata. Jawekia jain boai.
•	 Titanra piro poko kawai.
•	Amakiri poko riki xeni.
•	 Sanken Rawa riki poko ani.

Pokoti.- Jiwi bichi jan joxo chopa 
joshianti.
•	 Titanra ea yoike chopa pokoti.
•	Pokoti biira Chonon Kate 

kachio kake.

Ponsen.- Yoina joxo manxantai 
raniya, yosmai niai koshi ikaxbi, 
bero maxkoshoko, pei xama piai. 
Jonin jane.
•	 Jiwi bochikira ponsen panike.
•	Ponsen Sinara mishki kake. 

Popo.- Noyai yoina bero ani, 
xeta weki, kospo, yame niai. Joni 
nokonon roatai.

•	Popo riki yantan itan nete 
beaitian keotai.

•	 Epanra popo roataitian 
tsakake.

Poxko.- Yapa taranki jisa, 
ikaxbi maxkosanakon jatiobiribi, 
pextintanishoko.
•	 Saninra poxko icha beke.
•	 Ianmanra poxko icha 

betashiai.

Poto.- Mai koin, peren aka 
jokonai.
•	Niwenra mai poto beai.
•	Nimara mai poto bepokoke.

Potoo.- Ainbo itan benbo pokoki 
xoata, poko ania.
•	Nimara mai potoo bepokoke.
•	Potoo ikaxra ea ishoti 
atiyamake.

Potoinata/aetenpisa.- Mesko 
meskokin jawekiax estea. Poko 
naramiita.
•	Papa riki potainata meskokin 

jawekiax.
•	Atsapoto yantan pibataxra ea 

potoinata iki.



R

riro





121

r rR
RA ra

Rabin.- Bepanameresai. 
Shinanmeran bechitemetai.
•	Korin Samera rabin ikax yoyo 

iamake.
•	 Ea osankanara ike kikin rabin.

Rakati.- Peakaina itinti. Oxai 
tantiti.
•	 Jan rakati pishin ea bexonwe.
•	 Titanra shonta moa rakati 

yoike.

Rama.- Yoia betanbi ati jaweki/
Shinantananbi ati. Ainbaon jane.
•	 Titara rama nete nokotai.
•	Non axeamisnin jane riki Isa 

Rama.

Rami.- Jakoma shinanya joni, 
jakoma akin jaweki aka.Jawen 
jisa jakoma. Mecho.

•	Chai riki paenax rami.
•	Nokon nontira ramishoko iki.

Ranboxo/Rantonko.- Poinkoskon 
chomo jan witax wekimai itan 
koshimai.
•	 Eara ranboxo isin neteke.
•	Papashokora ranboxonin 

chexai.

Rani.- Jonina itan yoinanin 
yorankonia boo besheshoko. 
Noyai yoinanin pei.
•	Nokon papariki poyan rani. 
•	 Epanra shiro jane riki xoto rani. 
•	 Kokanra kochi rani wexai.



122

Ranko.- Benbon jane. Non 
janekonshaman.
•	Ochokeaxra Ranko joke.
•	 Enra Ranko piti kenai.

Ranon.- Joni ramakaya aniai, 
yosima.
•	Nima riki mecha ranon.
•	Nokon chiobakera moa ranon 

iki.

Rao.- Isin benxonoxon xeati, 
sikiti, chachiti. Iti atipanke non 
aka itan nawabaonaribi.
•	 Titanra nokon wetsa rao 

xeamake.
•	Non jiwibo riki jan benxoti rao. 

Raonmis.- Isinbo raonti onan joni 
itan ainbo. Rao onain joni.
•	Yoxan Sanken riki raonmis.
•	Rama netenra raonmis joni 

nokotai, bakebo raoni..

Ranpis.- Ramashaman pisiai.
•	Kokan yapa beara ranpis iki.
•	Ea joribabi ocho ikaxra nokon 

yapa ranpis nokoke.

Rarebo.- Ochomakea non kaibo, 
nobe tekibi.
•	Jepe iainra nokon rarebo 

jake.
•	Ranin Birira rarebo ichaya iki.

Raroti.- Shinan jakon ikax 
osanyabi iti. Non ken jaweki 
menikana itanribi non rarebo 
nokoax noa ikai.
•	 Eara raroti jake nokon 

rarebobo koketian. 
•	Noara raroti jake rama non 

jeman pishta iketian.

Ransati.- Rarokin taeyabi yora 
shakonti. Nawan axe.
•	Nokon kenshaman bewara ea 

ransati jake.
•	Nawara ransati onan iki 

meskoborai.

Raston.- Wirishma, ani senena 
jawekibo.
•	Xono raston ikera papan ishton 

poxayamai.



123

•	Ramatianra jiwi raston non 
oinyamai.

Rayen.- Rasiba rasibashaman 
jaweki, rapenetani yora. Ishton 
aniosma.
•	 Titan chomo renkara rayen iki.
•	Yoxan Yakan rantonkora rayen 

iki.

Rayenxketa.- Rantonko yexketa.
•	Koka rayenxketa iketianra titan 

xeyoke.
•	Korin Besora rayenxketa ike, 

jokopira joti atipanyamake.

Rayos.- Non bake ainbonin 
bene. Rareboakin ati.
•	 Titanra jawen rayos joshin 

koraa xeamai.
•	 Enra nokon rayos xobo axonai.

RE
Rea.- Jenemea, xena jisa wiso 
itan ranyen jimi oyoai.
•	 Epan witaxainra rea neke.

•	 Jisona xeteaxra rea 
basikiranyamai.

 

Reken.- Renita. Japari rekena, 
japari pikota, tsoa ikamatian.
•	Nokon reken bake riki Sanken 

Kopi. 
•	Reken non jema kepeni 

jonibora moa yamake.

Reneti.- Jatiobi ikebi besheati, 
jan potomati makina.
•	Nokon nachinra xeki reneti 

makina bike.
•	 Enra tama reneti jake 

xeatianoxon.



124

Renkai.- Makaman mapo 
rasibaati.
•	 Titanra jawen chomo 

makaman renkai.
•	Chipinra renkai jawen kenpo.

Renkati.- Wiso makan maxko jan 
mapo rapeneati.
•	 Titanra Kate mapo renkati 

yoike.
•	Manamameara renkati makan 

bikanai.

Renoa.- Rekin kini nakoa.
•	 Sapenra yosin renoa mawake.
•	 Samen jawen wetsan tsinikin 

renoa winike.

Repotsia.- Rebitaxa. Jointimaakin 
bitaxa.
•	 Soi Ramara jawen yoxaman 

repokin repotsia kons, kons ikai.
•	Kochira repotsia join kastimaira 

sion ikai.

Resho.- Bishton rekimameax 
beai, Yoa itan yobin xexopari. 
•	Nokon bakera isiman iki resho 

sho iresai
•	 Eara jepe resho kokokasai.

Reteti.- Jati nete bichinti. 
•	 Titanra moa atapa reteti 

yoike.
•	Marin atsa piaira en yame 

reteti jake.

Rika.- Yoman xewa, jan yapa 
mapoxon biti.
•	Nokon epanra ea rika xewati 

onanmai.
•	Rika beyamaxonra en yapa 

noibareske.

Rimon.- Naranxakeska ikaxbi 
pae, jarake ani itan maxko, 
jaya yochi ati, onpaxen 
netsinxon jaya xeati. Paxa piti 
jan waati.
•	 Titanra rimon xeati ea 

xeamake.
•	 Epan wainkora rimon 

yoyokotai.



125

Rikos.- Sinta jan chitonti ketanti, 
sereati.
•	 Shontanra jawen chitonti rikos 

kerakanke.
•	 Mai Joshinyain papa kaira en 

rikos bixonti yonoai.

Rios.- Nawabaon nete ibo 
yoiyai.
•	Rios rabiira jonibo saa ikanai.
•	Kanchis neteronki Riosen nato 

neten jabo jonia iki.

Riro.- Petsatai yoina, manxantani 
rania, bonkomeran ikas, neten 
pikoyosma, yame niai, bero ani 
anishoko.
•	Riro riki yame nikas yoina.
•	 Sanken Rama riki riro inaya. 

Riros.- Jawetianrin ixon onanti. 
Jati ora onanti. Nete toponi 
mayatai.

•	Papanra jawen riros teeti 
kanoxon bike.

•	Nawa nokotara jato riros 
maromakasi itai.

Risanti.- Nete ibobetan yoyo iti. 
Nete ibo yokati.
•	 Titara risanti xobonko kake.
•	Minra risanti atipanke.

Risbi.- Jaweki nenke, yoti, nairon 
iamaxon waxmen akana.
•	Papanra risbi axon nonti 

nexake.
•	Ronin Kopinra risbi maroke.

Rishkiti.- Jawekinin rapen ati. 
Jato meeti.
•	Nonra bakebo rishkiti yamake.
•	Aros taxteibatara oi beamabi 

rishkiti iki.

RO
Roiroi.- Isa seseshoko mashi kexa 
jaa, bachiaxon mashin mapoai.
•	Bakenra roiroi bachi bike.
•	Netexabatainra mashi kexa 

roiroi keoti saa ikai.

Rokaroka.- Petsatai yoina, 



126

joshintani rania. Shinotio ani. 
Jawen keotininbi janekani.
•	Bonkomeranoaxra rokaroka 

keokeotai.
•	Rokaroka 

bake 
bixonra 
nokon 
yayan 
inaake.

Rome.- 
Banaa itan 
janbix xoxoai, 
pei yankon 
itan ani. Chikish ixon jawen pei 
kinanti. Jotiti.
•	Yoxamanra rome pei bababo 

kinamai, raya ikanon ixon.
•	Merayaninra rome jotiai, 
Rono.- Xochin ninoti niai, 
natexmis. Jakonmanin amis. Jaki 
raketi. Jonin jane.
•	Piska rono riki jinan rishkimis.
•	Rono papara teeti kawanke.

Ronin.- Jenemea yoina, joniki 
yoimetax niai. Jene itan mai jan 
koshia, yapabaon tita, ronon 
ewa jisa ikaxbi kikin ani, yora 
sankenshaman, onanyabaonres 

rae akai. Benbo itan ainbaon 
jane.
•	 Ian rebonra ronin tin iwanke 

yame.
•	Oni paemeranra yosi jawen 

ronin raebetan yoyo iwanke.
•	Meraya Ronin Tsomara ronin 

raeya iki.

Roo oko.- Oko isin, joo ikin bero 
yankon amis.
•	Bakera roo oko isiman iki 

rakake.
•	Roo oko isiman inaketianra 

non boains motsaxon ichama 
xeati iki.

Rotoa.- Merayama, nokoyama. 
Jakoma iketian moa omiskana. 
Jenea.
•	 Titanra Reshin Kabi benai 

kaxonbi rotoa ike.
•	Metsa Pikonra, Ronin Wesnan 

yoashi iketian rotoa kake.

Rotoxa.- Chachikonyama, 
rachax abainresa. Kenea.
•	 Iskon Biman rotoxa wamera 

Nitan chachike.
•		Epan amakiri rotoxa kopira 

non rama piamai.



S

sapen





129

s sS
SA sa

Sabano.- Jan rakoti. Matsin 
anake jan tapoti. Waxmen 
iamax manan matsinkonia yoina 
ranibo akana.
•	 Nokon sabano bexonwe ea 

jan tapobanon.
•	 Matsi jeman kanoxonra en 

kexto sabano bike.

Sakonti.- Jaweki pakenon ixon 
ati. Peren ati.
•	Chicho ika paketikopira min 

pisha sakonti jake.
•	 Tari sawenoxonra non sakonti 

jake.

Sama.- Meketi. Rao jaweki 
xeaxon wetsabires jawekiatima. 
•	Kokanra moa jawen sama 

seneanke.
•	 Enra kochi piamai nokon sama 

xatenaketian.

Saman.- Paronko jene onsati xoo 
iki shonkinai.
•	Paronkora saman onsa iki.

•	Nawekininra saman onsa xoo 
ikai.

Sanani.- Jaweki yatanxon 
oinmai. Keenon ixon oinmai. 
Bimai.
•	Xontakobora teoti sanani itai.
•	 IskonYoira sanani bokanaitian 

jatobetan kake.

Sananko.- Koshiti rao jiwi, 
weaman jaa, xeaxon samati. Ja 



130

xeai ikax non rekenbo koshibo 
ikatikanai.
•	 Josinra jawen baba sananko 

xeamai koshi inon ixon.
•	Xeati jakon riki sananko 

ikaxbira sama koshires iki.

Sananti.- Jaweki 
wakeinabainxon, biinabainxon 
jato oinmati. Tsakanoxon pia 
sananxon ponte ointi.
•	Wesnara titan teoti sananati 

yoia kake.
•	Yoina  keneyamanoxonra min 

jakon akin pia sananti jake.

Sanken.- Kikin metsaira kene 
akana.Metsaakin aka jaweki. 
Bekopimis. Jane.
•	Min chitonti aka riki kikin 

sanken.
•	Nokon wetsan jane riki Sanken 

Mea.

Sanin.- Yapa besheshoko, toshi 
benabo.
•	Akenininra sanin paenai piai.
•	Yapa anibo xaranra sanin 

beshe paenai.

Santira.- Nishi yobin, jawen bimi 
kokoti, yankon xakaya, napo 
joshin itan jene. Bero banati, 
mashinko xoxoai.
•	 Jawen baba pinitaitianra 

titan santira bero chakaxon 
xeamake.

•	Bekeibara jonibo bokanke 
santira oroi.

Sapa.- Jaweki pancha itan 
keyama.
•	Nonti sapa oinax nanetinin 

raketira ea kayamake.
•	Ranonra tae sapa meraxon 

sontaro boyamakanke.

Sapani.- Bari koshi iketian 
yapabo bebitai. Bebitax 
toxbatina.
•	Amariki sapani toxbakera 

shinkan rateke.
•	 Ianmanra koyaparo sapani itai 

en tsakake.

Sapen.- Yoina ewa, jenemeran 
jaa, yora wiso, bero maxko, 
jina toron wintikeska, totish itan 
tokero piai. Iaman itan paron 
jaa. Oi bebetaitian piai.
•	Paro nawekininra sapen 

betashiai en oinke.



131

•	Nokon kokanra sapen chachiti 
jawen chikaro boke.

Sasa.- Jakonma, wia pisi poatai.
•	 Bake chixotara sasa poatai, 

ishton chokawe.
•	 Koshoskanin yapa piara sasa 

poatai.

Santobake.- 
Bake ainbobo 
jan jonii ikai.
•	 Santobake 

kenira Beka 
winiai.

•	 Shontanra 
santobake 
chopa 
sawemai.

Saya.- 
Ainbobaon 
saweti, 
nawan 
chopa.
•	Nokon 

yayanra 
saya 
saweke.

•	Nokon bake 
en saya 
bixonara jawen keenmatani iki.

See.- Jene chichokeax komon 
beshe jokona. Xeati paeai. 
Neseeshaman. Oikextoma 
manai.
•	 See ikainira koriapiri ianman 

kai.
•	 Atsa xeati see ikaira titan jato 

xeamai.
•	 Ishton kawe moara oi see 

mannai.

Seke.- Jaweki ani ikebi tobaa. 
Tobita.
•	Anima seke ea meniwei.
•	 Jonira pia seke boax yopake.

Sekea.- Jaweki toba, naskea, 
piskea.
•	Papanbira jawen pia sekea oa 

jawen tawares toxbatina.
•	 Tsonki nato tawa sekea. ?

Semei.- Jiwi manpa besheshoko 
peiya, shankanko xoxoai. Rao 
jiwi jan koshiti.
•	Nokon titara semei tapon xeai 

ikax kikin koshi iki.
•	 Jain min bake maxko  

iweyamawe semei niwe 
bimanake.

Senen.- Jati itishaman aka, 
winomama. Sawea jakon tsitsima 
iamax jestema, jatioribi. Jane.
•	 Titanra pitiakin tashi senen ake.
•	Nokon chiaraxtira ebe senen 

iki.
•	 Senen Yakara okea bakish 

nokoibake.



132

Senena.- Kakaananbi 
keyota, jainkamanres, jatires. 
Orishamanma. Jati kamanres 
ikanai.
•	 Tsinkiti senena pekaora papa 

piti benai kai.
•	 Teeti senena pekaora Bima 

joai.

Senka.- Niikamea xako ani, 
icha taeya, wiso rapene, seken 
sekentani.
•	Oi bekera nisa meranoax 

senka pikotai.
•	 Tii akara senka senbitai.

Senpa.- Jiwi bepon chereta 
wiso, menoa tiritai,itsa, bake 
kopiai.Chomo naskiti. Nontiakin 
tabara tekiati.
•	Senpa menokanara itsa 

poatai.
•	Chomo oixon naskinoxonra 

Samen senpa benxoake.

Sepati.- Manish iketian xabaati. 
Wetin wemexon machiton 
manish xateti.

•	 Jochinra jawen wai sepati noa 
chanike.

•	Papanra repinti manish iketian 
Meni sepati yoike.

Sere.- Ranxkaonma yapa, bawin 
jisa ikaxbi wison seretani.
•	Papanra mishkikin sere bike.
•	 Iskon Birin sere xoiara noe 

poatai.

Sere.- Jaweki sion siontani, yapa 
senoa. Koton chichon aka.
•	Reshin Samen koton sere 

akara metsaira iki.
•	Wesnanra main sere Bima 

pimake.

Sero.- Onpaxma. Bexnanma. 
Potaa. Jene keras.
•	Parora sero iki pachitia 

jenetiata.
•	 Joshin xeati sero riki bata.

Siba.- Jaweki yatantikoma rainsh 
iresai, chitetikoma.
•	Repintira kikinbires siba iki.
•	Nosha riki yatantikoma yora 

siba ikax.

Sikaa.- Jaweki metsa akin rao 
ayona. Iti atipanke: manon, 
tsisten, rapisen, mesko sikatinin.
•	Katera jawen chitonti manon 

sikaa saweya axetixobonko 
joke.

•	Bakera jawen ribojo sikaa 
maroke.

Sina.- Benbon jane.
•	Nakon jane riki Sanken Sina.



133

•	 Titara yosi Sina nokota oini 
kake.

Sinaa.- Shinan jakomaresai,tson 
jaweatima. 
•	 Epara kikin sinaa joni iki, rao 

xeai koshi ikax.
•	Ochiti sinaa iketianra noa 

jochiba kayamake.

Sinko.- Paka jisa ikaxbi wirish 
nakinia yankon sereseretani. Xon 
ati.
•	Paninra sinko kekoke xon 

anoxon.
•	Wai akinra epan sinko niabo 

xateke.

Sino.- Wanin jisa tapon icha, 
nenke rastoma, wirish.
•	Kokara sino naxoti chankake.
•	 Sino tapoya xobo riki 

matsishaman.

Sinpira.- Yoshin, ponyan nenke, 
nete mayai niabo, merayabaon 
raeai.

•	Yantanronki sinpira 
ninkawankanke, chiponkiri ika 
jonibaon.

•	Enra sinpira oinkasai, jakopira 
ea merayakasai.

Sio.- Yoa bana, tapon 
jawekiati,mai chicho bimiai.
•	Nokon sio joara moa wake.
•	Watanin sio banara 

taponamapari iki.

Sipan.- Yapa maxko rawirishtani, 
raskanya itan koshpanya.
•	Sipan xoi noeshamanra, nokon 

nachin ea pimake.
•	Eara sipan miski kai, kawaxon 

pinoxon.

Sipon.- Bichi seken sekentani, 
chopa tsinkibainxon kexea.
•	Yosi jonira sipon icha iki.
•	Bachi sipon ichara ocho 

peatai.

Siro.- Chopayabi mechata. 
koshiamai pontetax rakata.
•	Kirika aki kaitian bake oin aka 

mechatax siro nokoke.
•	 Jonira choronti shinani jene 

tsakax siro mapeke.

Siwa.- Bana choshi pei 
wekanbaina, bimi tsorisa.



134

•	 Santira siwa bira wata paron 
kake.

•	Miron siwa tson biamara 
yoyokotai.

Siwaa.- Yoinanin rani menoa. 
Nonti jankeanxon ramenoa.
•	 Titan  iso siwaara itsa poatai.
•	Rayosen nonti janken axon 

siwaara wisoax rakake.

SO
Soati.- Wisha itan sika jaweki 
toxkoti.
•	Kirikain ramiakin wishaxonra en 

soati jake.
•	Neri ea soati bexonwe.

Soi.- Jakonshokoira jaweki, 
metsashoko. Jane.
•	 Titan jawen boo soi inon ixon 

raonke.
•	Nokon tsaben jane riki Soi 

Same.
•	 Senen Soi riki kirika akas bake.

Sokota.- Jati jaweki yoia toponti, 
pichika pekaokea, kanchis 
naman ika..
•	Papanra sokota xakiti chaxake.
•	Korin Katen bakenra sokota 

baritia seneanke.

Sontaro.- Non apo itan non 
mai koiranai jonibo, ja jisabires 
chopa saweya jonibo.
Rabe baritia jain ikanai, jato 
koirani, koshiamai chankata.

•	Nokon poira sontaro 
kayantana moa joti ochoma 
iki.

•	Nokon titanra atsa xeati akai, 
nokon poi sontaro joa rarokin 
xeati.

Sopo.- Yoinabaon rani raxpo, 
kexto. Yoinanin jane.
•	Nokon ochitinin jane riki sopo.
•	Katenra westiora sopo ochiti 

beke.



135

Sopoo.- Chopa sawea aniora 
itan expa.
•	Papan chiaraxti bixon saweara 

sopoo iki.
•	Nokon poi en chopa bixora 

jabe sopoo baneke.

Soro.- Koriki janekin akana.
•	 Eara nokon papan pichika 

soro menike.

•	Pacha soro kopiara en chopa 
bibeiranke.

Soroo.- Raston xatebicho, 
piteskeonma. Xoa itan 
maxkoshoko.
•	Oa joni chankatara soroobicho 

iki. 
•	 Soro ikaxra joni nikaskimai.

Sotana.- Jonexon ointi. Ochoxon 
ointina. Ishtokainxon binoxon 
ointina.
•	 Joninra mewenko beai 

yoinabo retenoxon sotana iki.
•	 En sotanara tson ea 

merayamai.





Sh

shishi





139

sh shSh
SHA

Shakaati.- Waran jisa, yenken 
yenkenshoko.Rata itan jiwi bimi 
akana, jan bewa metsa ati. 
Bewakanai chibamakin sakon 
sakon ati.
•	Axeamisninra bakebo shakaati 

yokake.
•	Bewakin shakaati akara 

metsashaman iki.

Shakoti.- Jaweki koshia. 
Wetsanko mai jikiketian onsati 
mai nayata. Yora koshimati, 
ransati.
•	Niwen akara jiwi shakoti 

jeneyamai.
•	Niwanra shakoti jeneyamai.

Shanka.- Makan jenen neyaka, 
jaki bai xoo ikai. Makan ani tsoa 
jonin waketima.
•	Atalaya katinkora shanka 

neyakake.

•	Wetsa paronkobora ani 
shanka jake.

Shano.- Rono manxantani, 
natexmis itan moka tokonai 
yoina. Jakonmanin amis, jaki 
raketi. Toyanix sina. Jonin jane.
•	Kachio kaxonra en shano toya 

merake.
•	 Shano Keanra yapa icha beke.

Shao.- Jakon itibi jakomata. 
Pasnata. Yora raso ika.
•	Atsa shao iketianra en potake.
•	 Epara samayamax shao 

baneke.



140

SHE
She.- Piti jaweki xenin waati. 
Paranta kaxkexon xenin wamaa.
•	 Titanra yapa she axon papa 

pimake.
•	Axeti xobokoniax pikoxonra en 

paranta she piai.

Shekesh.- Yobin tonkoshoko 
xaka panshin iamax joshin kokoti, 
taxbakan xoxoai.
•	 Ian kexara shekesh icha ike.
•	Nokon titanra ea shekesh 

bexonwanke.

Shepa.- Este jaweki tsina, 
paranta itan bimi jaweki 
satanamapari. Seropari.
•	Pirotara tsinax shepa baneke, 

esteati riki.
•	Bakenra shenan shepa tsekake.

Shero.- Naya naya ikai, bicha. 
Kokoti jakonmapari.
•	Bakera shero chixoke.
•	Paranta shero biamawe satan 

oinxon biwe.

SHI
Shimon.- Bimi kokoti, wainko itan 
mashinko xoxoai. Bachi manshin 
yoina awinbo jayata. 
•	Metsa Katera shimon tsekai 

kake.
•	 Titan atapa awin reteara 

shimon icha ike.

Shinka.- Peiya yoina, tetekeska 
ikaxbi joshin manxantani. Nocho 
piai.
•	Kopinra shinka merake nocho 

bixon pii yakata.
•	 Ian kexara bawataen shinka 

peyakake.

Shinakoxo.- Yomankeska wexeai 
mebia. Natexmis.
•	 Nokon kokora shinakoxon 

natexke.
•	 Xobo payonko riki shinakoxo 

icha.



141

•	Ronanra shinii bimi kokoai.
•	Nokon wainkora shinii jiwi 

ichaira iki.

Shinitapon.- Jiwi aka jan rome 
napoxon jotiti.
•	Merayaninra jawen shintapon 

bike.
•	 Shinitapon kechankayara yosi 

yakake.

Shino.- Petsatai yoina, xonxin 
ikaikeskati keotai. Jarake 
kimishakeska: wiso, joxo itan 
joshin.
•	Kokanra joxo shino reteke.
•	 Epan wainkora wiso shino 

tsamata iki xenan kokoi.

Shinkonparanta.- Raston paranta 
ichatama jaxkaya.
•	Papanra shinkonparanta beke 

ipo betenti.
•	Nokon wainkora 

shinkonparanta joshin 
yoyokotai.

Shinanbenoti.- Boti iwanxonbi 
boyama. 
•	Yamekiritibi matsotininra noa 

shinanbenoti atipanyamake.
•	Wai sepai kanoxra noa 

machitonin shinabenoti 
yamake. 

Shinanti.- Shinan ponteti. Shinan 
biti.
•	Minra kirika keyoti shinanti jake.
•	Yomeratiakin shinanti noa yosin 

eseibake.

Shinanya.- Joni jawen rarebo 
akinai. Noimis.
•	 Shinanya ixonra nokon wetsan 

ea paranta menike.
•	 Jakoinra shinanya riki nokon 

tita.

Shinii.- Moxaya jiwi wanin 
taxokeska ikaxbi maxko. Kokoti 
bimi moxaya.



142

Shinpa.- Rono kaxoakin boo 
kekoa.
•	 Shontanra jawen boo shinpa 

ake.
•	 Enra boo shinpa ati onanke.

Shinshin.- Joxo kikinshaman 
maxkoshoko itan xoa, yoranko 
itan chopanko ikai.
•	 Titanra moa shinshin oinyamai.
•	Nokon nachira shinshin biti 

onanke.

Shio.- Noyai mebia joxo 
maxkoshoko, ikaxbi jan pia xoa. 
•	Pachitia paronkora icha shio 

jake. 
•	 Ea piaitianra en shio reteke.

Shipi.- Petsatai yoina maxko, 
rani wiso kepo joxo, jinaya, 
bemesshoko.
•	Papanra shipi bake bike.
•	 Shontan shipi inara joshiman 

ken iki.

Shipibo.- Paromea jonibo. Okaya 
paron ja jonibo, pian yomeraibo. 
Yotokonti nakaibo, Jaton joiya, 
axeya itan eseya yonibo.
Shipin yoimeni jonibo.

•	Moatianra ikatiai shipibo jonibo 
ocho jaabo.

•	Rama riki shipibo jonibo 
jatibiain janbisabo.

Shirinka.- Jiwi rastomatani ikaxbi 
keya, joxo beponya jaa kaocho 
akanai.
•	Nawabaonra shirinka bepon 

bikonbireske.
•	Nokon wata titanra shirinka 

bero teoti ake.



143

Shiroai.- Osanti yoi iti, jato ramiai 
iti.
•	Nokon chaibetanra ea jakoni 

shiroai.
•	Oa joni riki jakomai shiroai.

Shirobewa.- Bewameranxon 
ainbo jakon shinan yoiti. Jaon 
kenkin ninkamati.
•	Pakan Meninra shirobewa 

bakebo axeai.
•	Ramatian bakebora shirobewa 

axeti jake.

Shironpi.- Yoa aka. Nami atsaya 
kobin aka.
•	 Teetanax joxonra kokan 

shironpi pike.
•	 Enra shironpi ati onanke.

Shiroti.- Shiro bewakan iti.
•	Papashokora shiroti onan 

onanbires iki.
•	 Shiroti onantira nokon epan ea 

yoike.

Shishi.- Yoina rekin nenketani, 
mentsis kensho, xena piai.

•	Papanra shishi reteke, ja pii 
katira tita kena kenatai.

•	Katen shishi inakanra matosh 
piai.

SHO
Shoawa.- Yobebaon rae, isa 
bero joshin yame keotai.
•	Yamera shoawa keowanke.
•	Ramara joni isinti jake, yamera 

shoawa keowanke.

Shomon.- Yora ania, rasmona, 
besmona. Nami so ikax ania.
•	Nokon yora shomon ikera en 

rao xeai.
•	Oa isinai jonin bemana riki 

shomon.

Shonkin.- Jene mayakin kinia. 
Saman xoo ikain jene mayatai.
•	Paron chankapakekirin en 

shonkin oinke.
•	 Shonkin onsa iketianra ea oke 

shitayamake.

Shonta. - Bake ainbo. Iribati 
atipanke ainbo.



144

•	 Shonta benxokawe noara 
Jepe Ianman kai.

•	Wataninra shonta wainko 
paranta bii kakin iweke.

Shoroati.- Xon ati jawekishoko, 
jakomakanaitian tsasinti, 
wairorobaon yometso rateai 
itanribi tonkon tsiniaiabo ponteti.
•	 Soi Meninra shoroati yoikanke.
•	Wairoronra shoroati shoro ake.

Shorotai.- Onpax tosotai, jene 
tsononai.
•	Xobo payonkora oi shorotai.
•	 Onpax beara shorotai 

chomora toeke.



X

xaxo





147

xa xaXa
XA xa

Xaba.- Jawebi yama, 
jishtishaman. Soakeska.
•	Nato xaba ikainkora en xobo 

akai.
•	 En oroara xaba nokon wai 

rakake. 

Xabai.- Oxakasi janxbariti, 
chikistaniribi noa jaskatai.
•	Yamekirishamanbira epa xabai.
•	 Sinara xabai janxbake.

Xaban.- Bake jameran joniax 
aniai pikotamatian, jawen titan 
poro meranoax. Beke naneti.
•	Watara jakonmatani iki xaban 

pikoyamai.
•	Bake pikotaxbira xaban ishton 

pikoyamai.

Xabi.- Keshi peokotiainko ika. 
Non jakina patax itina.
•	Nashikin min xabi chokawe irai 

tita.
•	 Epara jawen xabi ikain xoai.

Xabin.- Noyai 
jaweki,bona jenen 
ikas, batan keen. 
Bepo teakas.
•	Xawi potsikanainko 

riki xabin icha.
•	 Titanra xabin reteke booki 

yatanketian.

Xaka.- Jaweki jabe senema.
•	Nokon mewesetira ebe xaka 

iki.
•	 Jochin tasaometi biara jabe 

xaka iki.



148

Xaka.- Jatiribi yapabaon, 
jiwibaon, kokotibaon itan 
jawekiatibaon rabichi.
•	Bakenra wame xaka tsinkiai.
•	 Titanra pokoti xaka beke.

Xakiti.- Aranpiri wirish 
xatepakexon jiwi chaxakan 
tasaa, jan paranta iamax atsa 
besheati.
•	 Titashokora xakiti bena kenai.
•	Metsa Yakara xakiti benai 

itai.

Xako.- Mebia maxko main 
xokiti niai, xena jisa ikaxbi icha 
taeya.
•	Wainko kaxonra en xako 

merake.
•	 Taxa payo namanra xako 

senbitax rakake.

Xama.- Jiwi rebonkonia pei, 
ramabi jokona. Chomo jan 
yakata.

•	Ponsemanra bokon xama piai.
•	 Titanra chomoakin jawen 

xamapari akai.

Xana.- Menomis jaweki, iti 
atipanke chii iamax bari.
•	Rama netera kikin bari xana iki.
•	Yamekirira non xana xeai.

Xaneoto.- Rono ani toto 
tototani, sinama jawen natexa 
mokama.
•	Rinkonra xaneoto maroke. 
•	Bonko itinainkora xaneoto 

perakake.

Xani.- Isa chari jisa ikaxbi 
anicha, xeki piai. Ainbo 
yoxaman jakinainko rani jokona.
•	Kokanra xani tsakakin keneke.
•	 Sanken Ratera moa xani 

jokonke.

Xankon.- Yobin jiwi itan bimi 
toroshoko senbo, kokoti.
•	Non wainkora xankon icha 

bana jake. 
•	 Eara xankon kokokasai.

Xanto.- Jenen mapoa pekao 
jene toroshoko baneta, ikaxbi 
yapaya. Jan jene boti taeoma 
ian maxko.
•	Bakebora keiba bokanke 

xanto bii.



149

•	Xanto bii kaketianra ea konin 
ewan timake.

Xao.- Jan yorabo chorish aka, 
mesko ani itan animabo. 
•	Ochitininra xao piai. 
•	 Titanra wame xao betenai.

Xaon.- Ranxkanya yapa, rasiba.
•	 Yomerai kaxonra en xaon 

tsakake.
•	 Titanra xaon yonanai.

Xapa.- Masen kaxkexon 
senenshamankin xatea. Jan 
mapo rawexti.
•	Wesnanra jawen xapa 

manomake.
•	Xapa riki jan mapo wexati.

Xapo.- Jaweki iweoma, waxmen 
wakea jisa. Jawe iwemabobi.
•	 Titan moxo chiwintira xapo iki.
•	Moxo jiwi riki xapo.

Xarara.- Peiya yoina 
koshorikeska, ikaxbi 
manxantani,yapa piai. Jene 
chicho kaxon yapa biai. Noa 
meraxon jene tsakai.

•	Xeni xenibires xarara papan 
retea iki.

•	 Eara xarara benaipari kai.

Xaxa.- Sibama itan rasoima. 
Xatemis jaweki.
•	 Ipo xaka riki kikinshaman 

xaxa.
•	Bokon peira xaxa iki.

Xaxo.- Axo jiwi nabo, tatexon 
aka, janxon mei reneti, xeki 
toban itan tama reneti. 
•	Kenanra jawen xaxo chokai, 

mei renea pekao.
•	Nokon yayan xaxo riki iwe. 

Xateti.- Kensho jawekinin rerati, 
senoti. Reraxon poxati.
•	Papanra tawa xateti ea yoike.
•	Bakishra en karo xateti jake.



150

Xawan.- Peiya 
yoina, xeta ani 
wekiya, jawen 
rani mesko: 
pashin, joshin, 
yankon.Jiwi kinin 
bochiki bakeai. Joni 
jane.
•	Nokon titara xawan 

inaya iki. 
•	Rawan Piko riki 

moatian joibo onan.

Xawe.- Mexoai yoina pexkanya, 
jenenko jaa. kaborikeska ikaxbi 
ani. Mashinko bachiai mapetai.
•	 Nokon papanra xawe bachi 

bike.
•	 Bitara xawe tsakanoxon benai 

kawanke.

XE
Xeati.- Jawekiati jawekibo 
kexakiri boxon koran ati.
•	Papanra atsa xeati xeai jakon 

iketian.
•	Nokon poinra ea joshin xeati 

xeamake.

Xeba.- Xeati batamatani iamax 
paismatani.
•	Pororokara xeba iketianra en 

xeayamake.
•	Nokon poira xeba xeakasma 

iki.

Xei.- Risbi itan kirika tarana. 
Yoman.

•	Nato riki Mokan titan yoman 
xei.

•	Papara rome xei itai jotinoxon.

Xecha.- Ocho ochochabo 
yoabo banaa. Westibo xoxoa. 
Moa boo maana. Ichama, westi 
jaweki yoi.
•	 Papan xeki banara jatibi 

xoxoyamax xecha baneke.
•	 Tsismanra xeta xecha iki.

Xecho- Xetaoma, joamapari, 
tsekaa iamax moa keyota. 
•	Bakera xecho iki.
•	 Titasokora moa xecho iki.



151

Xeke.- Apashiro jisa yoina ikaxbi 
wiso rayentani.
•	Atapara binake xeke 

tsakanwe.
•	Xekanra xeke chibanai, atapa 

bikasaitian.

Xeki.- Banati yowa, bero 
jawekiati itan maroti. Bake 
joaxon piti. Tekexon xemeti.
•	Biri Kenanra xeki xeati ake.
•	Papanra xeki sakon axon 

marokin boke.

Xeko.- Ipokeska yapa 
wirishnenke, jan beke napash 
napash ati aniax nashpa inon 
ixon, bachi tokonai. Xeki xemea 
taxo.
•	 Titanra  xeki xeko potati mia 

yoike.
•	 Ian kexara xeko jawen bachi 

tokonax kerakake.

Xekosh.- Xeta koshi. Koshin 
natexmis.

•	 Jarake kikin xekosh jonibo.
•	Bakera moa xekosh iki.

Xemen.- Yoina maxko, maxo 
jisatani. Yame niai, jiwi kinin jaa , 
neten niosma itan yosma, raspo 
rasposhoko.

•	Bimanra yame xemen 
retewanke.

•	Yamera xemen xenan kokoi 
xobo patax joa iwanke.

Xena.- Icha mebia ninoti niai, 
jiwe peibi ikai. Jatiribibo rania 
wetsabo jayaoma, pei piai. 
•	Nokon papanra xena reteke, 

ea ratektian.
•	Paranta xena riki jan nosha 

miskiti jakon.

Xenan.- Yobin. Kokoti bimi xaka 
nenke. Jarake mesko xenan: 
jenen xenan, xopo xenan, shipin 
xenan itan wetsaboribi.
•	Penanra jenen xenan 

ichamabires beke, kokoresbira.
•	Kokan wainkoniara non xenan 

satanshamanbo kokoke.

Xeni.- Jan yoa ati jene 
sibasibacha.Yapabo, yoinabo 
itan jiwibo jayata.
•	 Jenetianra isokoro xeni iki.



152

•	Nawabora xeni botiria kopi 
maroai.

Xepan.- Tawa wirishokoakin aka 
jan keneati.
•	Nokon xepan ea bexonwe irai 

tita.
•	Oa xepan rakata 

jamayamawe.

Xepikoti.- Xobonko ika xaba, 
jain pikoti iamax jikiti. Jan 
bepikoxon ointi xaba, Xepotiain 
pikota itinti.
•	 Jimabora xepikoti ikainko icha 

iki.
•	Nimanra xepikoti ikainxon ea 

joaitian oinke.

Xepo.- Jaweki motsaa tsimes 
baneta.
•	 Ja xepo moa potawe ja 

oinaxra naka beai.
•	Atsaxeati  xepo iketian titan 

toara jakonshaman iki.

Xepox/xenpox.- Bimi bero 
maxkosanakon, joshin, 
jatiribibo wison pakexya, 
ainbobaon keon keonti. Renpox 
aribarakanai wetsabaon.
•	Metsan wai pekaora xepox 

maanai, tsinkinon 
bokanwe.

•	 Tita Netenmanra 
xepox pekai.

Xepoti.- Jan jikiax itan jan pikoti.
•	Papanra moa xobo xepoti 

ake.
•	Kokan xepoti riki kikin 

benashoko.

Xeshpi.- Xeta naman ika bichi. 
Jaki xeta xoxoai bichi.
•	Ronanra xoimais pikin jawen 

xeshpi jimiake.
•	Wawa min xeshpi ea oinmata.

Xexa.- Tawa xatexon koxexa 
aka, jan yobin bochikia biti. Jan 
jiwi perakanti koxexa.
•	Papan tawa xexa akabira 

paskeke.
•	 Chai riki wita xexa aki.

Xexe.- Nenke jiwi, rastonmatani, 
xaka kexto, nawenko xoxoai.
•	 Jawen nawenkoniara papan 

xexe rerake.



153

•	Non jemankoxonra icha xexe 
banakanai.

Xexo.- Repa, ramashaman 
senenai. Senenamapari. Chexe 
jaweki.
•	Papan xeki jaxbira xexopari iki.
•	Kabin nane beara xexo iki.

Xexon.- 
Niimeran jaa 
jiwi,aniosi itan 
raston,moa 
joshinax jawen bimi 
panshin.
•	Mananxawenra 

xexon bimi 
piai.

•	Nokon 
yoxanshokonra 
xexon motsai.

Xexteya.- Yamishoko xextekin 
kenshoa jan jiwi pekati itan 
noreti.
•	 Jiwi yawishakinra kokan 

xexteya kenshoke.
•	Mai Joshiainoara papan 

xexteya beke.

Xeta.- Jonibo itan yoinabo 
jayata, koinko kerexi joyota joxo, 
jan nakaxon piti. 

•	 Titara xeta tsekai kake.
•	Bakenra yamekiritibi jawen 

xeta chokai.

Xete.- Peiya yoina, poinkosko 
jisa, ikaxbi mankoya.
•	 Jiwi tanon peyakaxra xete 

peatinke.
•	 Nai bochikira xete maya 

mayatai jaweki mawabo 
benai.

Xetebo.- Paro chiponkia jonibo, 
xeteki yoinmetax janekanibo. 
Jaboribi iki rama shipibo.
•	Ranin Koshi riki xetebo joni.
•	Xetebo jonibo riki 

chiponkiabo.

Xetin.- Bichaoma jaweki, 
yatana tex tex,wachoirama itan 
chorishorama.
•	 Titan raox chachiara kikin xetin 

iki.
•	Papan mapo beara xetin iki.

Xeto.- Joxo yapa, raxkanya, 
paro sipantio, jawen 
tanpexkoain wison tsakaya.



154

•	 Enra xeto rikankin bike.
•	Nokon awin wetsa riki xeto 

kawai.

Xeewa.- Nexaxon jakon akin 
tsamanti. 
•	Kokanra moa jawen xobo 

xewa ike.
•	Nato sintan riki titan xewa en 

beibata. 

Xewa.- Xeki xemexon kobin aka. 
Ja ati yamaketian piti.
•	 Nokon poinra kaketian ea 

xewa pimake.
•	 Piti yamakera non xewa pike.

XO
Xo.- Bimi joshinti maxkata. 
Barinpoi yankon. 
•	Kaimito xo kokoyamawe.
•	Paranta xo joawe irai tita.

Xoa.- Joni yora raston itan iwe.
•	Oa xoa jonira ishtoi poxoke.

•	 Senen xoa ainbo riki 
metsashoko. 

Xobi.- Manish keyamatanishoko. 
Jemanko itan wainko xoxoai. 
Tson banamabi jokonai.
•	Papanra xobi oroai.
•	 Epanra jato wainko boke xobi 

jato orokinoxon.

Xobin.- Nobe chichokea koo 
chorish.
•	Nobe toshitaxbira jawen xobin 

tsekeyamake.
•	Xobin pikoyamaxra ishton 

booyamai.

Xobo.- Jain jonibo ja, jain oxati. 
Non iti.
•	 Epanra xobo ani akai.
•	Wenira xobo wita 

chankanoxon kena kenatai. 

Xoke.- Noyai 
yoina, xeta ani 
itan kereya, 
bero yankon 
iaketana. Oi kenai 
keotai.
•	 Kachio kaxonra 

en xoke keotai 
ninkake.



155

•	 Wasan Inora xoke bake inaya 
iki.

Xoko.- Niikamea jiwi. Isini jan 
raometi.
•	Xoko jiwi wexaxra noa raometi 

jake.
•	Kachio xoko benai kaxonbira 

en merayamake.

Xokoo.- Bishkota. Jawekinin yora 
bishkoa. Wetsa bichi pikonoxon 
ika.
•	Wenin xokoo riki aniosi.
•	Papanra rono xoko 

merabeiranke.

Xoiti.- Chiikan waamati. 
Yonanti.
•	Nokon watanra paranta xoiti 

ea yoike.
•	 Enra paranta xoiti jake, nokon 

bakebo pimati.

Xoma.- Ainbobo ani senenax 
pikotai. Xochinko oken 
chankabekona. Yoinaboribira 
jayata. 
•	Bakenra jawen titan xoma 

akai.
•	Raten ochiti riki xoma expa.

Xomox.- Kensho wirish, jan 
chopa kexete, keweti.
•	 Neri ea xomox benxonwe.
•	 Chopa kexto onara noko 

xomox sekeke.

Xomi.- Jiwin raston itan keyaa, 
bimi tonkoshoko, yapa itan 
yoinabaon piai.
•	Xomi bimi manaira piron piai.
•	 Jenetianra xomi bimiai.

Xona.- Nexbain icha xoxoai jiwi.
Yorabaon chexaa ja xeaxon 
samati.
•	Xona xeaxon samtira koka 

neno yamake.
•	 En rerara xona choshike. 

Xoona.- Yora raxoai joshinkirana. 
Jawen atima jawekiax ika.
•	Kokan bake xontakora kochi 

piax xoona ike.
•	Raon koshima ikaxra Tsoma 

chachitax xoona ike.



156

Xono.- Jiwi ani itan keyaa. Yobe 
jiwi. Jain manxanteon bachiai. 
Xateax maroti.
•	Papara xono xatei kake.
•	Xono poyamanra manxaman 

bachiai.

Xopan.- Xoixon piti bimi, 
masenkeska jawen xaka,wiso 
rapenetani.
•	Nokon wai kexara xopan bimi 

icha jake.
•	Ainbonin xopan xoiyara en 

pibeiranke.

Xopo.- Rani kexto.
•	Manxan bake riki rani xopo.
•	Papan rama maiti bia riki kikin 

xopo.

Xoro.- Jiwi ani raston bichi 
kexto,rao ati,maroti,nonti ati.
•	 Epanra xoro xateke nonti 

anoxon.
•	 Titanra xoro bichi beke rao ati.

Xoxo.- Bero iamax jaweki bena 
pikotai. Benoama ixonbi bakea.
•	Nokon xekira moa xoxo ani iki.
•	 Shontanra xoxo bakeake.

Xoxpe.- Xochi naweya, nemin 
neminshaman.
•	Mananxawe bene riki kikin 

xoxpe.
•	Biri Rabi riki kikinshaman xoxpe 

isinai ikax.

Xoto.- Isa tonkotanishoko. 
Ononma isa, xobonxon kai ati.
•	Moatianronki xotokan jato 

winati onanmanike.
•	 Enra xoto keotai ninkake.

Xotonti.- Táxketi, weranti, Ranti.
•	Niwe papanra nonti payo 

xotonti yoike.
•	Moa tapan payo iketianra 

paro baitaitian xotonti iki.
 
Xoya.- Yoina maxko manxantani, 
pei xobo xewameran ikas, mai 
kinimeran jaa.
•	Nibo potatiainra xoya icha 

jake.
•	Mishitoninra xoya bike.



T

tokoro





159

t tT
Ta

Tachia.- Wetsaori taxkona. Itioma 
rakata.
•	 Inkan Rama toya, jawen 

bake tachia iketianra Samen 
pontexonke.

•	 Tachia iketianra yoxaman 
jawen baba jakoankin 
rakanke.

Taka.- Jonibo itan yoinabo yora 
chicho jayata, wiso maxantani. 
Non yorameran ika moka itan 
batabo tsitsiai.
•	Mananxawe taka piamawe, 

jara xeta payoti iki.
•	Nokon jochira pirotanin tsini 

pecha ikax taka soo ike.

Taki.- Isa xeta nenke, 
mashin bachiai, mecha ixon 
yomeranxon piai.
•	Nimabetan Nitara taki bachi 

benai bokanke.
•	Nete xabataitianra mashinko 

taki saa ikai.

Takosh.- Tae itan witaxkiri koshi. 
Koshin jamatai. Jaweki mexaa 
koshi jomenyamai.

•	Bitara kikin takosh ixon 
ochoxonbi pirota niake.

•	Choin mexaara takosh ikax 
ishton atima iki.

Tamaranti.- Axo jiwi raston, nonti 
jisaakin nakiniakana, ani xeatiax 
jan chaniti.
•	 Jonibora tsinkike tamaranti 

ninkatax.
•	 Epara ani xeati anox tamaranti 

ati axo xate bii kake.

Tama.- Yoa bero. Jaya pitiati 
itan xeatiati. Wainko itan 
mashinko banati.
•	 Soi Wesnanra tama xeati akai.
•	 Nokon titara tama banai 

bekeiba kake.



160

Tamo.- Bemana tanchiaori 
jonibo itan yoinabo jayata.
•	Bakera xetan chexa tamo soo 

ike.
•	Biman nonti tamo riki 

keneyashaman. 

Tanonin.- Bana bero jan chitonti 
kesha atiati, paotiati, tasha atiati.
•	Benanra tanonin topi kaketian 

binan tekake.
•	 Inkan Meanra tanonin 

keonai jawen chitonti kesha 
atianoxon.

Tano.- Jiwi metaxbicho, 
peiyomma, moa mawata. 
Manxanbicho.
•	 Barin Kopinra oban tano rerai 

karoati.
•	 Min witaxra tano iki, 

chokataniwe.

Tanpexko.- Yapabaon tamo 
xao.
•	Ratenra wame tanpexko xoiti 

bike.
•	Nokon poinra amakiri tanpexko 

betenai.

Tawin.- Mebia maxko wiso itan 
baka, tawa tako piai. Poi taran 
jisa. Noyai.
•	 Titanra tawin xoixon piai.
•	 Tawa maxo xamankoniara 

Xekan tawin bike.

Tao.- Choris jiwi naponbekon 
raston, tapoati, pia ati, kanoti 
ati, chiketi.
•	Nokon epanra tao chikeake.
•	 Tao nontiakaxra jan joni kake.

Tapo.- Sino jiwi chakaxon iamax 
tabara kaxke petsamana. Jain 
yakati, jain oxati itan jain jaweki 
tsamanti. 
•	Nokon papan sino tapo akara 

pesenenshaman iki.



161

•	 Tapo pechotira nokon wata 
itinke.

Tapon.- Jiwi jan koshia. Mai 
chicho kaa mebibo .
•	Xona jiwi riki tapon icha.
•	 Texo tapon xatea riki kikin 

chorish.

Tari.- Benbon saweti. 
Nasaomeresti. Waxmen toro 
axon, itan yoman timaxon aka.
•	Nita papanra tari saweke.
•	Wesnanra Xeka tari axonai.

Tasketa.- Tae xao tobita. Jaweki 
nichina/nia tasketa.
•	Papan yakati taera tasketa iki.
•	 Tapenkotax tasketa ikaxra, 

chipi yakareske. 

Tasto.- Wistax maxko, xoa. 
Naman namanshoko joni/ainbo. 
Sotoshoko.
•	Korin Pena riki tasto.
•	Nokon yayan bakera soo ikax 

tasto tastoshoko yakake.

Tasha ati.- Tanexeti bimi 
keshaatia. Tae patonko senen 
nexaxon shaa imati. 
•	 Enra tasha ati akai jaya 

chitinoxon.
•	 Jawen bake xontako tanonin 

bero tasha ati axoni riki Pena.

Taxkan awapa.- Peiya  yoina 
maxko, manan kinin jaa.
•	 Eara taxkan awapa onankasai.
•	 Manan ikainkores taxkan 

awapa jake.

Taxko.- Chiaraxti tanenkema, 
ochobires senentoshita.
•	Niman chiaraxti saweara taxko 

iki.
•	Biri Weni titan tari axonara 

taxko iketian saweyamai.

Taxkonti.- Witax ponteti.
•	 Epanra ea oke taxkonti yoike.
•	 Taweskenanaxra ea taxkonti 

atipanyamake.

Taxo.- Jiwi nenke xatea. Atsan 
jiwi chankochankotani ja banati. 
Chopaoma yorabicho.
•	Besonra jawen mishkiti taxo 

sekeke.



162

•	 Papanra atsa taxo banake.
•	 Sanken Beara chopa jopetax 

taxo bicho chankatinke.

Taxpo.- Taenko rania. Yoina 
tarania.
•	Nokon atapara taxpo iki.
•	Atapa omoto taxpo oinax 

kenaira titan jawen wetsa 
menike.

Tatoshmon.- Tamenotax taenko 
jene yakata.
•	Chii jamatax tatoshmon 

ibatara kokan toshake. 
•	Menota tatoshmon toshaara 

ea neneai. 

Tatsaka (,).- Wishabo ikain 
tatsonona, yoyo aki jain 
tantikaintikopi.
•	Nitanra kirika wishakin tatsaka 

ake.
•	Kirika yoyo akaibaon jakoankin 

yoyo ati kopira wishaibaon 
tatsaka akai.

Tawa.- Jan xobo chiketi jiwi. Jan 
pia chiniti, jiwin bimi.

•	Meninra xobo chikeanoxon 
tawa beke.

•	Papa Rawara paro xotoxkonia 
tawa bi kake.

Tawanpari.- Yapa raxkaonma, 
joxo bawin jisa ikaxbi maxko, 
yapa beshe pii too ikai.
•	Xekanra tawanpari mishkikin 

bike.
•	Yoxamanra tawanpari xoike.

Taweskenana.- Taekiri jimi 
chitetax noa seyatai.
•	 Taweskenana riki kikinshaman 

nikaintima.
•	 Taweskenana iketianra en Soi 

Sani potabeiranke.

Tawi.- Toshmomeran ika jene, 
moka, barin poi jisa, takaki 
kataxameta.
•	Yapa potekinra en tawi 

toshake.
•	Yapa piti akinra tawi tsekati 

jake.

Tawinti.- Chiwinti, Jiwi 
panchaakin chaxa. Jan jawekiati 
akin newexke ati.



163

•	Nokon yosinra tawinti chaxai.
•	Papanra tita tawinti axonke 

jan xeati chiwinti.

Tawirish.- Witax wirish. Tasiro.
•	Nokon titara witaxkiri isin mera 

ikax tawirish iki.
•	Bake chantora tawirish iki.

Taya.- Inin rao jan rayati 
mechati itan jan jato noimati.
•	Katenra jawen xobo pekao 

taya banake.
•	Papanra jawen chikaro tayan 

sikake yomerai kakin.

Tayanti.- Tayankin jiwi chaxati 
(yora akin)
•	 Jawen papan nonti tayanti 

yoiara Sina kake.
•	Bakera jawen papan nonti 

tayanti axeakai.

Tayosh.- Tae yosho. Tapontema.
•	Korin Barinra tonko jamakin 

wetsaori ranke tayosh ixon.
•	 Taenko tobixonbi ishon jato 

xeyomayamaxra Weni tayosh 
baneke.

Te
Teeti.- Jaweki ati. Jawe 
ayamaibi itima.
•	Nokon papara teeti kake.
•	 Isa Bimara ocho jeman teeti 

kake.

Teeyosma.- Chikish joni. Yakaresa 
iamax jatotibi iatanaires.

•	Nokon tsaben bene riki 
teeyosma.

•	 Teeyosma ikaxra Sani oxa 
rakarakaresai.

Teipa.- Isa panshin xochiya, 
pishtoke jisa ikaxbi maxkocha.
•	Papa yomerai kaketianra teipa 

raro raroshamanai.
•	 Teipa keotai ninkatira tita 

yakake.

Tekamis.- Tsispinman itan 
ispinman chachimis yoinabo.
•	Bona riki kikin tekamis.
•	 Tonon riki ispia ikax tekamis.

Teka.- Texo peka yoi ika joi.
•	 Epanra jawen teka ikain xeyoti 

jawen chai yoike.
•	Paranta papiaxra nokon  teka 

ea isinke.

Tento.- Boo texo senenain xatea. 
Boo nenkema.
•	Kenara boo xatexon maroax 

tento baneke.
•	Ranin Birira boo tento itin ken 

iki.



164

Tenton.- Jaweki, pishan iamaxon 
chopan axon tenexa.
•	Ramanra jawen chopa tenton 

boke.
•	Biri Ratera aros tenton jawen 

tsabe boxoni kake.

Teoti.- Jan raoti, texonko 
paninti.
•	Nokon awinra en teoti bixonke.
•	 Ja bikasi ikinra en metsashoko 

teoti bike.

Tepati.- Benes ikain nonti 
ninianan boti.
•	 Ianman kakinra en nonti tepati 

jake benes iketian.
•	Kapaketin nonti tepati epan 

iweara ea katanke.

Teparo.- Pexkanya yoina jenenko 
jaa, kabori jisa ikaxbi maxko.
•	 Rikankinra Menin teparo bike.
•	 Wanin ianmanra teparo icha 

iki.

Tepayo.- Texonko payota.
•	Nokon ochitra yawan natexa 

tepayo iki.
•	 Jawen tepayo raonira Ronon 

Yaka yakake.

Tepikoti.- Ishton nokoti bai, 
maya xateti. Texon senen 
pikoxon ointi.
•	Nokon kokara tepikoti ochoma 

jake.
•	 Tepikoti chimakayanxonra non 

yoa aki kai.

Tepiti.- Maponko terakatax jan 
rakati. 
•	 Jawen bene tepiti axonoxon 

chopa ritasbo tsinkira Yabi itai.
•	Yoxamanra yosin tipite keras 

iketian patsaxonke.

Teraka.- Yoina xoya jisa, manxan 
itan anicha, tawameran jaa, 
yame keotai.



165

•	Mashin oxaxon ninkatara 
tawameran teraka 
keowanke.

•	Niwe isa aki kaxonra yame 
teraka naares en rishkiwanke.

Teri.- Boi jisa ikaxbi kikin xeten, 
jan yoman sikaxon jaweki neati.
•	Pia tenexkasabi jan yoman 

sikati yamaketian teri benaira 
Korin Beso kake.

•	Boexeti kekokinra papan teri 
keyomake.

Teseta.- Risbi koshima ikax 
piteseta.
•	Risbi teseta iketian tekiai riki ea.
•	Paranta papixon beabira 

tesetax pakeke.

Tesken.- Texo wirish. Oshishoko. 
Jiwi rerakin poxayama.
•	Bitanra texo rerakaskin tesken 

areske.
•	 Isa Manora isinax tesken 

yakake.
 
Testo.- Texo nenkemashoko.
•	Rawara testo joni iki.
•	 Testo pikoketianra yamekiritibi 

bake texeyoti iki. 

Teshpi.- Jan piti xotonai.
•	 Teshpi maxkoira ikaxra ea pii 

mishkiresai.
•	Nokon teshpi soo ika iketianra 

en yona ake.

Texkan.- Bimi senbo. Jatiobi 
paranta bimi.

•	 Papara westiora texkan 
paranta maroke.

•	 Binon texkan ras axon tasakan 
napowe.

Teetai.- Tee akai. Raya joni itan 
ainbo yoi ika.
•	Kopira tetai jawen kirika binox.
•	Nokon titara tetai ainbo iki.

Tete.- Peiya yoina mentsis nenke 
wekiya, jawen taen yomerai. 
Chonko bake jawen taen 
bibainai.Noyai yoinabo itan 
rono piai.
•	Choncho bikasaitianra chinton 

en tete tsakake.
•	Piska tapaniyara tete 

noyakainke.

Teyosma.- Texo yosma.
•	Paranta papixon beaxra ea 

teyosma nokoke.



166

•	Bake binshinra teyosma ikax 
tepayoresai.

Ti
Tikon.- Isa maxkotani xeta 
joshinshoko,rabebo jishti. Mai 
kinin bachiai.
•	 Jiwi bochiki peyakara en tikon 

oinke.
•	Chanpo chibanira tikon 

choronkainai.

Timai.- Jakon akin yoman tipin 
tipinbainti. Yoman chopaakin 
akai.
•	Biri Wesnara yoman timai 

yakake.
•	Yoman timai ainbora menin 

itan raya iki.

Tinko.- Nenkemashoko jaweki.  
Xateshoko.
•	Xobo jawen nenke 

toponkasabira risbi tinko ike.
•	 Jiwi kano tinko iketian tekiai riki 

ea.

Tinina.- Jaweki janbisa. Yobin 
naman maana.
•	 Tonkomoro tinina iketian topi 

riki ea.
•	Mankoa bimi tinina meraxon 

tsinkira ea itai.

Tiosh.- Xobi nawenko xoxoai, 
jawen bimi bero teoti ati. 
Jarake rabekeska: wiso itan joxo 
maxantani.

•	 Tiosh bira Soi Wesna kake teoti 
anoxon.

•	Metsa Rawan wainkora icha 
tiosh jake.

Tipia.- Main rakabaina.
•	 Santira joshinbo tipia biira 

nokon wetsa raroai.
•	 Jain iti yamaketianra mainbi 

jonibo tipia ike.

Tipo.- Nia xobi, pei inin, jene 
kexa xoxoai, rao ati.
•	Baken kinanaitianra Sanken 

Katen tipo kobianxon 
xeamake.

•	 Tipo jenen mapobotanainkora 
ipon bachiai.

Tirita.- Chii joeta/keteta.
•	Chii kechona moa tirita 

iketianra en kenti beyasanke.
•	Karo keyonaketianra en tirita 

ikebi nokaake.

Tita.- Noa jan isin mekin pikoa 
ainbo. Jan noa baketian xoma 
amakin ania.
•	Nokon tita riki jakon shinanya 

ainbo.
•	Non tita pikinon sapen 

pokotoyo bewe.



167

Tishi.- Bepoman itan kerasan 
chopa tsaiya, patsata ishton 
toxkoyamai.
•	Nokon koton tishi iketianra 

nokon awinin ea patsaxonke.
•	 Tishi ikera ea nawan chopa 

bixonyamake.

TO
Toan ati.- Jene nerishkiti. 
Jaskaakinra akanai yapa iamax 
kabori yomerakin, ian, tae iamax 
nasi nachitexon.
•	 Toan axonra kabori icha 

bekanke.
•	Pari axon toan akin akana ike 

icha yapa weiti.

Toati.- Bome xaka aka jan 
xeati mayen imati. Jaweki peke 
peketani jan jene winoti. Xepoya 
iketian ati
•	 Shontanra kora xeati toati 

jake.
•	 Papanra tita toati bena 

axonke.
•	 Samenra Kontamanain kaxon 

toati maroke.

Toeta.- Jaweki chopeta, barin 
aka iamax xanan aka chopetai, 
wacho itan chorish jawekibora 
ikai. Kaxketa.
•	Kaimito joshinbora toeta itinke.
•	Ponka bimira jenetian toeta 

ikai.

Tokero.- Ian kexa xoxoai xobi. Ja 
namameax wame aniai. 

•	 Xebon ianmameaxra tokero 
jokonai.

•	 Tokero ikainra wame 
betashike.

Tokoa.- Bachi kexa rakatina yoi 
ika.

•	Ronin Yabinra jawen baba 
tokoa iketian napon rakanke.

•	Miara tokoa itinke, biikanra 
mia pinake.

Tokona.- Kexa chicho jaweki 
bochoa.

•	Kanan Kaisira onpax tokona 
itinke.

•	Xekera atapa bachi tokona 
meraxon potamakanke.

Tokoro.- Jenenko itan mainko 
niai yoina, janra xeati atipanke 



168

chií tsisto, jara riki choron choron 
iki niai.
•	Bakebaonra tokoro chii 

xeamai.
•	 Tokoro beshera choronki 

choronki ikai.

Tomaya.- Kokoti yobin, 
rapanchatani yoraya, mashi 
mashi jawen tana, xoo ikax riki 
yankon joshinax panshintani.
•	 Tsomara jawen wainkonia 

tomaya icha beax kenake.
•	 Inin Barin wainko tomaya 

yoyokotaitian biira bakebo 
bokanke.

Tomi.- Bawa jisa ikaxbi 
maxkocha, ichax nikas, tsamatax 
jatsan noyai itan xeki pikas.
•	Reshin Wesnanra tomi tsamata 

oinxon ibinke.
•	 Isa Katenra tomi bake inaake.

Tomotomo.- Yoina peiya joxo 
manxan jisa yapa piai jatibi iain 
jishti.
•	 Tomotomo icha ikainkora yapa 

beshe jake. 
•	 Tae shebe shebe ikainra 

tomotomo nenitinke.

Tonan.- Bakeshoko ikaxbi 
xekosh, wiso xetaya tae 
techapain jikixon bachiai. Jara 
kaiti atipanke ishtonbires, jarake 
ochitiainko, kochinko, wakanko.
•	Nokon tae techapainra tonan 

jikike.
•	 	Koiramekanwe nenora tonan 

icha iki..

Tonkomoro.- Jan raoti bero 
kiniabo. Teoti maroxon biti. Non 
rekenbo jan raokatikanai.
•	 Samenra tonkomoro keonke.
•	Penanra tonkomoro teoti 

teoke.

Tonko.- Toron jaweki maxkocha 
yoi ika.
•	Wasa riki mapo tonko.

Tonkon ati.- Mapo beshe aka. 
Chomon ika xeati weatanan 
jax xeati. Jan yapa kenati 
taxo.
•	 Sanken Ramanra tonkon ati 

kene akai.
•	Bimanra tonkon ati boxon jan 

yapa kenai.

Tonon.- Ranxkaonma yapa, ispi 
maxko tekamis. bimi maana piai.
•	 Xekanra bokon naman 

mishkikin tonon bike.
•	 Nokon poinra tonon sereaxon 

kawake.

Topexti.- Pakex ratseti.
•	Karo topexti yoikanara nokon 

wetsa kake.



169

•	Atapa pimanoxonra en joa 
topexti jake.

Toponti.- Mesko jawekibo 
rakan rakanbainki jawetirin ixon 
onanoxon ati.
•	 Enra binon bimi tsamanke ja 

bakebaon toponti.
•	Nokon mai toponti iketianra ea 

joke.

Tora.- Joxo yapa raxkanya, 
yantan toro ikai, nemiain ikas, 
nami wacho. Paxabi rimoman 
waaxon piti.
•	Wexa Tsomanra tora mishkikin 

bike.
•	 Tora betenaxra nokon yaya 

pitin kenake.

Toranpi.- Yobin ranenke racho 
rachotani jawen yorankoniaxbi 
bimiai.

•	Xawan Jisbenra jakoni 
bakenoxon toranpi bishton 
xeai.

•	Pesimanra toranpi bero barin 
akai.

Torekati.- Yorankonia keras 
mekeman tsekati. 
•	Yora keras torekati riki ea.
•	 Jisbera keras torekati yakake.

Torox.- Yapa wisotani, maxko 
itan rabishton, xeni iketian pia 
kikin noe.
•	Nokon titashokora torox kobin 

pii yakake.
•	Kokanra icha torox taxa 

namamea bike.

Toso.- Jene ichamashoko 
manna.
•	Nibi jene toso biaxra papa 

beron iki bechexeke. 
•	Oi toso beatoninra mai poto 

mapachiake.

Toshita.- Chicho itibi jeman 
jokona.Jeman pikota.



170

•	Kokan nobe toshita raon xonira 
ea katanke irai Wesna.

•	Watanin choncho bekebo 
toshita oiniwe.

Toshmon.- Yora jene bochoa ko 
jisa. Este esteshoko jawekibo yoi 
ika.
•	Nokon baba kitamoron ikara 

jawen yora bocho toshmon 
jokonke.

•	Epan anta bana joshinara 
toshmon toshmonshamanbo 
iki.

Toxata.- Toeta itan toea yoi ika.
•	Metsa Yakan xeki xewa akara 

moa toxata iki.
•	 Senen Kopin atsa 

banaintanara moa toxatabo 
iki.

Toxpi.- Nami tonkoshoko yoranko 
taxnata.
•	 Sanira toxpi pikoke.
•	 Soi Rankonra toxpi tsekaxon 

raonai.

Totish.- Jenemea xobi pei siro 
itan raxpoya. Ameman piti.

•	Amenmanra totish piai.
•	 Epanra totish masepai, jain 

aros banati..

Toya.- Ainbaon bake chixana 
meran nanea. Poto.
•	 Nokon babara toya ikax 

mesko jawekiki kerasai.
•	 Toya ipachoira nokon 

chiobake bakenke.



Ts

tsonkiro





173

Tsa
Tsabe.- Ainbonin poin awin. 
Rareboakin jaskaakin kenai.
•	Nokon tsabe nokota oinira ea 

katanke.
•	 Enra nokon tsabe noike jakon 

ainbo iketian.

Tsaka.- Jaki jaweki potaxon 
isianti. Pian itan wetsa 
jawekibaon ati.
•	Kopin xanbo tsaka koshiax 

tsekekainke.
•	Moxobaton tsakara biski iki 

choronke.

 

Tsama.- Icha jaweki yoi ika. Tson 
keyotimati.

•	 Joni tsama winotira 
korabetanai.

•	Epan santira beara tsama 
ike.

Tsakati.- Pia rabe xexaya. Anicha 
yapabo ati.
•	Koyaparo en tsakaara nokon 

tsakati boke.
•	Nokon papanra payari tsakati 

ea onanmake.

Tsanas.- Chosko taeya yoina, 
rani ranshin ranshinshoko, 
mari jisa ikaxbi maxkoshoko, 
jatiobiribi.
•	Kachiora tsanas jake.
•	 Epanra tsanas chibanke mari 

bake shinankin.

ts tsTs



174

Tsaniti.- Tae rebon niti. Bochikia 
jaweki bikasi iti, nobe senenma 
iketian. Oxa jishtenax taxkonti, 
oxa potai iti.
•	Bochiki ika jaweki bikasira mia 

tsaniti jake, mibe senenma 
iketian.

•	Mokanra oxa besoax tsaniti 
itai.

Tsano.- Piro jisa ikaxbi ispinko sira 
ani.
•	Rikankinra en tsano bike.
•	Nokon poinra ea tsano 

xoixonke.

Tsaori.- Isa, pita manxan jisa 
ikaxbi maxko, witax yankontani, 
xeta panshin, yapa beshe pia.
•	Meanra tsaori bachi bike.
•	 Tsaori inabora yapa oinax 

pikasi joyobeiranai.

Tsaota.- Ranboxo charonax 
yakata.
•	Papa Soira matisin aka 

chiikexa tsaota itinke.
•	Mashi kexa tsaota en oina 

amenman jene tsakake.

Tsasia.- Ishtoshaman joibi 
chiterita.
•	Waporora bai koshi tsakax 

tsasia ike.
•	Motorora mashi benes tsakax 

tsasia itinke.

Tsatsa.- Toto tototani.Yapabaon 
yora itan wetsaboribi.
•	Nokon wiso ochintinin yorara 

joxon tsatsa tsatsatani iki.
•	Ano yorara joxon tsatsa 

tsatsatani iki.

Tsatsitaxo.- Wanin wexa taxo.  
Jan sapen itan wame chachiti.
•	 Sanken Bitanra wanin beke 

tsatsitaxo anonxon.
•	Enra nokon tsatsitaxo boai jan 

wame chachti.

Tsawi.- Joxo yapa ranxkanya, 
panshintani yoraya, bero ani. 
Yapa pii ishtoatanresai. Wia 
koshi.
•	Yapa jokonai piira tsawi 

choronai.
•	Manonra tsawi kawa pike.

Tse

Tsekaa.- Chicho ikebi pikoa.
•	Pexekanra jawen yakati tsekaa 

ike.
•	 Tonon ispi jamaxon Kopin 

tsekaara en oinbeiranke.



175

Tseketa.- Tsakaabi pia 
potabaina. Jain ipachoibi moa 
wetsanko taxketa.
•	Oinwe natora mananxawe 

tseketa iki jawen 
xankenbichores.

Tsekoai.- Join techitimeti ikai. 
Yora anii tekex ikai.Wetsatianbo 
noa potoirax ikai jaskati.
•	Bake binshinra tseko tsekoai 

xoman pototax.
•	 Ishtonbires piaxra papa 

tsekoai.

Tseko.- Paro kexa manonko 
xoxoai jiwi, pei besheshoko, piro 
itan bawin jameran shakotaitian 
chachiti.
•	Xawan Keara tseko sepai paro 

kesha kake.
•	 Tseko meran shakotaira 

Chonon Soin bawin chachike.

Tsewe.- Mapo wexatinin xatea. 
Maponko xateta yoi iti.
•	Papanra jawen tsewe raonai.
•	Ani riki nokon tsewe, ishton 

benxoti jisama.

Tsi 
Tsimes.- Jaweki akana jawen 
xepo.Texe.
•	Xeki xeati toara jawen tsimes 

non atapa pimake.
•	Atsa xakixonra non jawen 

tsimes biti iki, mispan anoxon.

Tsini.- Ainbo itan benbo, osani 
sai iresai itan jato oinax beski 
iresai.
•	 Tsini ikera yoxaman nokon poi 

raonke.
•	 Tsini itsiniai oinxonrara titan 

Yaka repoke..

Tsinkiti.- katoxon tsamanti.
•	Chopa payobo tsinkiti titan 

yoia aki riki ea.
•	Oroa pekaora papan noa 

manish tsinkiti yoike.

Tsinpis.- Poinki pisi. Atapa bachi 
bonan otsimaresai.
•	Nokon atapara tsinpis iki, 

menkoxonra jawen bachi 
pisimaresai.

•	Yoxaman jawen baba poi 
chichokonyamara tsinpis 
poatai.

Tsins.- Tonkoshoko jain itsa 
tsamata yoinabaon chiberoain 
itan kaxonko ika. Yoinanin itsa.
•	Yoinabaon itsa riki tsins.
•	 Titanra yawan tsins 

xetekashamai.

Tsiskota.- Kenti chikotax 
natakakaina.
•	Kentira tsiskota ike.
•	Karo takeyotaxra kenti tsiskota 

ike.

Tsisman.- Ranxkanya yapa siba 
itan wirishtani. Ian itan taekexa 
kerakatinin keen, jakopi non 



176

yosibaon akatiai “oxa raka 
akin”. Xeta westi.
•	 Jonox Taenkora tsisman 

keraka tsakati jakon en 
oinbeiranke.

•	 Tsiman beten piiwe irai koka.

Tsispa.- Chixonko nami kextoma, 
chixaobicho.
•	 Tsispa ikaxra ea chiaraxti chisi 

iresai.
•	Moa yosira noa tsispa 

banetai.

Tsispin.- Bina, bona itan nibo 
xomox jisa chichankaa, jan 
tekamisai. Mebin niaibo itan 
noyaibo jan tekamisai.
•	Wakan binan ea tekara jainbi 

jawen tsispin chankake.
•	Niboki koiramewe jara tsispin 

ani iki.

Tsistati.- Bestetinin naman pania 
pei senen akin xateti.
•	Ronon Meninra xobo 

jankeanxon tsistati ea yoike.
•	Nato nonon bakebora tsistati 

iki onanti inon ixon.

Tsiste.- Jiwi menoa chite. Wiso, 
ketea xenatai.
•	Wai menokanainkonia tsiste 

biira nokon papa kake.

•	Besora  tsiste akax maroi kake.

Tsitsia.- Oyoa. Keyon jenen jesh 
aka.
•	Xawira en kokokin tsitsia 

batashaman ike.
•	 Joxo bawinra tsitsimitsan tsitia 

joshin joshintani iki.

Tsitsimitsa.- Tsitsimis yapa, 
paronko jaa. Jarake ani itan 
maxko. Ani koshoska jisa 
ikaxbi maxko, tsitsixon noa 
nami tsekai. Maxko wirisshoko, 
koshoshkanin ia, yora kinibaon 
jikiai, jakopi jene beai nashiti 
onsa iki. Jimin keen yapabo 
ikaxbi pitimabo.
•	Jene beaitian senayamawe 

miara tsitsimitsa chiikinake.
•	Koshoshkanin yoranra tsitsimitsa 

panibainke.

Tsitson.- Resenena 
rabe biananax xepota. 
Ponyan pontonkokeska. 
Mayakekawana.
•	Metsa Katen kenera tsitson 

ichaya iki.
•	 Tae tsitson naxbama 

iketianra papan ani nonti 
boyamake.



177

Tsiwaa.- Yoinanin bachia. Moa 
bachiabaina.
•	Kaborininra mashinko tsiwaa 

ike.
•	Nabomanra yaka tashianka 

ikainko tsiwa ike.

Tsiwitai.- Jene itan jimi ichama 
beai. Xateainkoniax jimi beai. 
Ichama jene winotai. Jene shoo 
ikai..
•	Kokara sepai xatetax jimi tsiwi 

tsiwitai.
•	Atsapoto anoxon atsa bitaxara 

jene tsiwitai.

Tsiwis.- Chixonko wisoya.
•	Chibonaxra ea tsiwis baneke.
•	Chi tsistokan yakataxra wata 

tsiwis ike.

Tso 
Tsokas.- Shinan pontema. 

Jakonmaresai.
•	Nato netebora nokon shinan 

tsokas ike.
•	 Tsokas joni ika riki jakonma 

jaweki.

Tsonkiro.-Mecha isa, xeta kensho, 
ikonskaman yomerakas, charax 

jisa ikaxbi maxko.
•	Oinwe oa tsonkiro yapa 

sotanax peyakatina.
•	Nokon wetsanra tsonkiro 

merake.

Tsosa.- Isa mako, joshin 
manxantani. Mapo mai naai. 
Mapo kentikeska jawen naa. 
Jawe kenti  toea oi  beai.
•	Mapo pakex xechankayara 

tsosa wino winotai.
•	 Tsosan kenti toeyamawe oira 

benake.

Tsosin.- Yapa xanto. Jene 
bea pekao mai xankeman 
jene baneta. Jainoax tokoro 
beshe yapaax ania. Jene boa, 
neminma. Jene keyota.
•	Nokon kokara keiba kake 

yapa tsosin bii.
•	Paro tsosin ikera ani waporobo 

winoyamai.
•	Nokon rao kobinra moa tsosin 

ike, ea botexonwe.

Tsontsoro.- Joxo yapa ranxkanya 
rawirish, wia koshi. Paronko itan 
ianman jaa.
•	Nokon wetsanra icha tsontsoro 

beke rikanxon.
•	Rabinra tsontsoro xoi noa 

pikinke.





W

wame





181

w wW
Wa

Wacho.- Chorishma jaweki. Moa 
joshin.
•	Binon pachia moa wacho 

iketianra en motsake.
•	Rawan bawa parantara moa 

wacho ike.

Wai.- Jain jawekiati yoabo 
banaa. Ani xaba. Nawe.
•	Kokara wai oroi kake, 

xabashaman inon ixon.
•	Wai anoxonra en mai toponi 

kai.

Wairoro.- Apon sontaro, 
jan noa koiranaibo. Wisha 
seneayamai jonibo bechitexon 
jato yokataibo. Jakonma jaweki 
aketian yatanxo janton koshiba 
noa jan boai. Jaskara jisabires 
chopa saweya niai jonibo itan 
ainbobo.
•	Mia jakonma jaweki 

winoketianra wairoro joai 
yokanoxon mia boi.

•	 Jonibo koiranira wairoro 
chankatinke.



182

Waka.- Chosko taeya yoina, 
jinaya itan manchanya.Jawen 
nami riki piti, xoma jene xeati. 
Meskobora jake, jabiribi keekin 
biti.
•	Nokon papanra waka xoma 

tsekati onanke.
•	 Tsoman waka biara xenake.

Wakan ewa.- Ani yapa 
ranxkaonma. Paro xaman jaa. 
Jene beaitian betashi choronai. 
Ja choronai oinax ishton chopa 
payoti. Joxo bawin jisa ikaxbi ani.
•	Nimanra wakan ewa mishkikin 

bike.
•	Wakan ewa namira pia chorish 

iki.

Wakea.- Jaweki weninti. Jaweki 
tsomayabi itinti.
•	Aros pisha en wakea noshitax 

saa ike.
•	Wita wakea iwanara en moa 

nichinke.

Wame.- Ani yapa ranenke itan 
raoshintani, ranxkan chorish, 
bero ani, jinpanya. Bari xanaitian 

barianmetai.  Nami  kopi. Anira 
sokota pisayabo jake.
•	Nokon nachinra ea wame 

jinpan beten pimake.
•	Ranin Birinra wame jana bike 

jan koron xakiti.

Wanin.- Jiwi chorish, wirsih itan 
nenke. Jawen bimi jawekiati. 
Jawen taxo wino ati, pia ati, 
kanoti ati, tsatsitaxo ati.
•	Nokon poinra wanin joake.
•	Xekanra wanin chaxai kanoti 

anonxon.

Wanoa.- Jonin ainbo awin 
anoxon bia. Rabeta.
•	Nokon bakera ranonra moa 

wanoa en nokoke. 
•	Koka wanoa ikaxbira jawen 

awinin anibo jaon kenyamai.

Wanyo.- Nai isani jonibo. Moa 
mawata jonibo yoi iti. Moatian 
mawani, nato neten moa 
yamaabo. Nobe ikatiabicho. 
•	Nai isani jonibo riki wanyo. 
•	 Jakonax jatira noa wanyo 

Nitan yoikatitai.



183

•	Ani waporo repiain ika jonibora 
paranta itan yapan kenai.

•	Non paronkora moa waporo 
icha jake.

Waran.- Piti itan xeati ati, 
ranenken itan toro.
•	 Titanra waran xeati ake.
•	Waran kobianxonra Panshin 

Raten pike.

Waranka.- Chonka pacha yoi ika
•	 Sanira waranka wakaya iki.
•	Waranka soro biaxra Kabi 

chopa bii kake.

Wari.- Peiya yoina, manxan jisa, 
yapa piai.Jene tsosinai onan.
•	 Sanken paparanra wari 

tsakake.
•	Wari yame bero ponte joenara 

noyakastimai.

Warona.- Pae jaweki xeax moa 
paena yoi ika.
•	Noko yosira moa warona 

rakake.
•	 Soi Nima warona joketianra 

jawen awinin tantimake.

Wasa.- Shino ikaxbi panshintani, 
ichax niai, wis,wis iki keotaibo. 
Xenan kokokas.

Wapa.- Isa, popo jisatani ikaxbi 
pancha, bero ani, yame niai 
itan joso piai.
•	Nokon papanra yame kaxon 

wapa merawanke.
•	 Eara wapa onankasai irai 

shonta.

Wapawapa.- Peiya yoina 
maxko. Pei ramanxan, xeta 
xepextin. Nexbakan bachiai 
makiribobetan.
•	Nokon epanra wapawapa 

beke.
•	 Sanken Sinanra wapawapa 

bachi meraxon jawen tita 
bexonke.

Waporo.- Jan ocho kati, itan 
mesko jaweki boti, nontin ewa 
ikaxbi motoro nayasameya.



184

•	Kachio kaxonra en wasa bake 
bike.

•	Nokon xekinkoniara en  wasa  
merake, ramara en mapoti 
akai.

Wasnon.- Shinakoxon jan 
ninoxon kanoaxon naa aka.
•	 Jochinra neekin wasnon 

toebainke.
•	Wasnon akaxra jain shinakoxo 

itinke.

Waste.- Nia, tapon beshe itan 
anichaboya, rao akin samaxon 
xakiti, jawen inin koshi. 
•	Wasan Kaisinra tobi waste 

xakiai.
•	Waste bana ochomara 

jisontima iki.

Waxmen.- Jiwi maxko nia, jawen 
bimi toeta joxo. Pokoaxon toro 
ati. Chopaati.
•	 Tita Katenra waxmen tsekai 

jawen bake tarianoxon.
•	Korin Birinra waxmen toro akai. 

Wata.- Titan wetsa.Yoa aka moa 
ika.
•	Meninra nokon wata 

xoboaxonke.
•	Moa wata iketianra Yabin 

yapa kobin boteke.

We
Wean.- Ani nexbakan tae, 
manamameax jene bea 
jainkaman nokotai. Tae bai, 
basima jenetai.
•	 Inin Metsara wean 

jenetiaketian moa joke.
•	Oi beketianra wean jenetiata 

inati onsa iki.ke.

Wekota.- Isini kikini iora, tenetima 
ikainko nokota. Moa iora.
•	Bekara jawen isin wekota ike.



185

•	Moa wekota bekanara jonin 
teneyamake.

Wenen.- Nii xaba aka, jain iti 
oroa.
•	Korin Barinra manish wenen 

ake jain xobo ati.
•	Nokon wenen ikain kaitianra 

en tita onbeiranke.

Weniti.- Chankainakainti yoi ika. 
Chankati. Niti/chapati.
•	Bakebora axeamisnin weniti 

yoia ikanke.
•	Onpax shoo axonra nokon poi 

en weniti yoike.

Westiora.- Jabicho, toponti 
peotiain yoi iti.
•	Nokon wetsanra westiora 

wame chachike.
•	Westiora atapa bachira en 

pike.

Weta.- Xewa chii manaon 
panina, jain yapa yonan 
benxoati.  
•	Nokon titanra jawen weta ikain 

yonan benxoake.
•	Wesnanra weta ati onanke.

Weti.- Jiwi wekiya jan manish 
sepati..

•	 Enra binpish jiwi weti ake jan 
sepanoxon.

•	Nonra weti boti jake manish 
sepai kakin.

Wexati.- Yami xate kenshoxon 
jiwiki chaxaki jania.
•	Nokon bakenra wexati boke 

jan kirika xatenoxon.
•	Papanra jawen wexati 

kenshoai.

Weyoti.- Paniax tanti wexken iti. 
Jan weyoti chopa akana, risbi 
xewakana
•	Kashinawabora weyoti akas 

jonibo iki.
•	Papa Bimara orotanax joax 

tanti weyoti wexken itai.

Wi
Wia.- Yapa itan wetsa jaweki 
jenemeran jaabo poatai. Jaton 
itsa.



186

•	Rono xokotaara wia poatai.
•	Koshoshka icha ikaxra wia 

poatai.

Wicho.- Witaxain xoa isin 
pikota. Tacho isiman yatana. 
Atima jaweki akax xoa wekotai.
•	 Titan konpa nokota riki kikin 

wicho.
•	 Jonin wicho raonira nokon 

yoxan kake.

Winti.- Jiwi chaxaa, nontin kakin 
jan winati.Iti atipanke pacho, 
beko bema iamax tabara 
kaxke aka.
•	Wenira winti aki beotinke.
•	Kokanra winti teskeke nepax 

chorish winakin.

Winati.- Nontin kakin wintin jan 
wax abainti.
•	Papanra yoike ishton 

nokonoxon jatixonbi winati.
•	Bai ikainko kakinra koshin 

winati iki.

Winia.- Beronkoniax beon bea, 
bero jene tsiwita.
•	Panshin Meara jawen titabetan 

kakasi winia ike.

•	 Shontara binan tekaa winia  
iwanke.

Winkas.- Onis chichoma, jaweki 
yoikana winiresai. 
•	Pekon Bimara winkas 

chichoma iki.
•	 Jawen bene mawani yoiaxra 

ainbo winkas winkasai.

Wino.- Wanin jiwi chaxa. 
Rapanchaakin tayan, 
maxexaya. Non reken yosibo 
jan  reteananpaokani. Ani 
xeatinin jiki ja sananax sai sai 
iti.
•	Yosinra ani xeatiain kakin wino 

boke.
•	Wino sankenshaman keneya 

riki Korin Piko. 

Wiroro.- Nia manpa. Non rao, 
pei toro ininti. Mabon raonti



187

•	Wesnanra mabon raonoxon 
wiroro pei bike.

•	Wiroro nia ochomara 
ininshaman poatai.

Wiso.- Jaweki meshota jisa. 
Yame, yame jishtima.
•	Nokon titan chopara amnon 

akara wiso baneke.
•	Pekon Raman wiso chopa 

maroke.

Witax.- Rantonkoainoax 
namankiri ika yora. Wishpo.
•	Nokon witax soo ikaxresra ea 

xobon yakake.
•	Kopin witax xeyoxoni riki Kesin 

Kabi.

Wishati.- Kirika tsitsati. Wetsan 
yoyo atikopi ati. Chinibakebaon 
ninkatikopi joi tsitsati.
•	Nokon wetsa chinikanra moa 

wishati onanke.

•	Winokani joibora non wishati 
jake.

Wishkan.- Ainbo itan benbo 
xobon yakati onama, 
kawankawanresai, chanka.
•	Nokon awin wetsa riki kikin 

wishkan.
•	Wishkan ikaxra mia jatibiain 

kawaantanai.



188

Wishkonti.- Kokoti xenan 
nawenko xoxoai.
•	 Shinonra wiskonti kokoai.
•	Papanra wishkonti axonoxon 

tita boke.

Wishmabo.- Nainko wishtin 
tsama tsamashoko itina. Non 
reken jonibo ini.
•	Nokon chaira wishmabo 

pikoti ochoma  yomerai 
kawanke.

•	Wishmabo riki yoitima bakebo 
inii.

Wishnin.- Yamekiritibi koin matsi 
paketai, joxo bexnanshoko, nibi 
jeneai.
•	Wishnin kexto iketianra waporo 

repike.
•	Baritia napora paronko wishnin 

kexto ikai.

Wishnon.- Jishtimashoko oina. 
Wankon akin oina
•	 Enra wishnon okin oinke.
•	Xomox chinikasabira en 

wishnon akin oinke.

Wishtin.- Nainko yame biri biri 
ikaibo. Jan yame neteai.
•	Baritianra wishtin yametibi 

koroai.
•	Wishtin toponkinra non 

jaweetianbi keyotima iki.

Wishtininti.- Niimeran ja jiwi, 
raston, joshin, pei biribiri ikai. 
Jawen bichi riki pokotiati.
•	Epanra wishtininti nonti akai.
•	Wishtininti pokotira chexe 

joshinshaman iki.



Y

yami





191

•	Kokara  yakati merax paxkinax 
yakake.

•	Yakati iwanaxbira tita 
winokainke.

Yakitai.-Wacho wacho ikai yoi.
•	Watara xoa ikax ishtoa yora 

yakitai.
•	Manon noa naira yakitai 

wacho ikax.

Yame.-Barin tenakin jenea. Nete 
jishtima.
•	 Soi wesnara yame kikini oxa 

iwanke.
•	 Isa Ratera yame matsi 

jemameax nokowanke.

Yamekiri.- Neteaitian. Jatian 
pikotax nashiti. Jonibo itan isabo 
jatian jishtenkanai.
•	 Eara yamekiri pikotax nashiai.
•	 Nokon jochira yamekiri 

nokoke.

Yami.-Chorish jaweki, jan jiwi 
xateti, chepancha itan bokinia.
•	Epanra waiai kakin yami 

bibainke.

y yY
Ya 

Yabi.- Shipibo ainbaon jane.
•	Onpax bira Yabi kake.
•	 Isa Raman wata riki Ronin 

Yabi.

Yae.- Bimi kokoti nimeran xoxoai. 
Pae paecha, joshin chachiya 
motsaxon xeati.
•	Kokanra awa reteke yae 

piaitian.
•	Yae papan beara non kokoke.

Yakata.- Paxkinax jawekinin 
peyakax tantia itinti.
•	 Titara pishiman yakata itinke.
•	 Epa jain en yakata oinwanara 

moa yamake.

Yakati.- Pishin 
iamax tabara 
aka keyana, 
jan yakatax 
tantiti. Chankati 
paxkinax 
jawekinin 
peyakati.



192

•	Kopira yami kenshoi yakake, 
karoai kanox.

Yantanpake.- Yametai yoi ika.
•	Chononra yantanpake kai.
•	Yantanpake nokotaxra ea mia 

benai kai.

Yapa.- Jenemea pitibo.
•	 Tsomanra yapa icha beke.
•	 Tsosinaitianra mesko yapa 

jokonai.

Yapan ewa.- Yoxo yapa 
ranxkanya, bero anitanisanakon. 
Paron itan ianman merati.
•	Yapan ewa kawara ea Birin 

pimake.
•	Enra yapan ewa mishkikin bike. 

Yasana.-Jaweki yasanti.
•	Bekan ani chomo axon 

yasana oini kai riki ea.
•	Wesnanra onpax bichon 

yasanara chikoke.

Yawish.- Nimeranoa yoina, mai 
kinimeran ikas pexkanya.
•	Nokon ochitininra yawish bike.
•	Yawish beten piaxra ea joke.

Yawa.- Niimeran jaa chosko 
taeya yoina, jono jisa, koman 
bero maana piai. Tsinsya. Yoina 
atinko jaa inaaxon tsakati.
•	Nokon ochiti mechanra yawa 

chibanke.
•	Yawa ati xeatininra nokon 

wetsa kake.

Yaya.- Ainbobaon kokan itan 
epan awin ati.
•	Yoxanra yaya kenai joo itai.
•	Yaya titara tenaman kake.



193

Ye 
Yenken.-Rapene jakoma 
rarakaoma.
•	Axo yorara yenken iki.
•	Chomo Katen renkaara 

yenken baneke.

Yexketi.-Chexketax taxketi.
•	 Jokonishaman yakakebi 

yexketi yoikanara wata sinake.
•	 Atsa xeati kenti  yexketi 

yoikana aki riki ea.

Yo
Yoa.-Banaa ikai, jawekiati jaweki.
•	 Korin Pikora yoa benai kake, 

ja jwekiati yamaketian.
•	 Ani jenetiaxonra  yoa keyoke.

Yobes.- Jaweki akanainko 
mepiresai, aki joe akanamabi 
jikiresai.
•	Metsa Nimara kikin yobes iki, 

jawekiakanaitian mepiresai.
•	Yobes ikaxra kenamabi joke.

Yobin.-  Kokoti bimi, taxo itan 
taponbo.

•	Nokon nachira kachio yobin 
aki kake.

•	Akanwe yobin kokokin.

Yochi.- Bimi moka, beroya jaya 
piti.
•	Pitinkora papan yochi 

netoshke.
•	Jaya yoa ati iketianra titan 

bata yochi banake.

Yoimis.- Janbi jato imai, joi beai 
itan joi boai.
•	Kesin Kena riki kikinshaman 

yoimis ainbo.
•	Yoimis iketianra min joinbi mia 

ramiakanti atipanke.

Yoina.- Mebia maimea. itan 
bochikia yoinabo.
•	Kokanra mewe ikain icha 

yoina oinke.
•	Yoina jinayara paniax bochiki 

itinke.



194

Yoiti.-Jaweki jato keshanti.
Yoikana jaweki ninkatai.
•	Jema koshin tsinkiti jato yoiti 

yoia kai riki ea.
•	Yoiti bake ikaxra, onpax biti 

rana kake.

Yoitima.- Joi ninkayosma, 
tsokas.
•	Biri Ratera chibanmistima 

yoiabi, yoitima ikax kake.
•	Yoitima ikaxra bake paketi 

rechoshikainke.

Yokamis.- Tson jaweki 
ninkamatima, jatibi jaweki jato 
yokaresai. Jakon akin ninkaskin 
jato yokatai.
•	Wexa riki joi yokamis.
•	Rama netera jaweki yokamis 

joni nokotai.

Yomerati.-Mesko jawekinin 
axon yapa biti, mishkitinin, pian, 
chikaronin itan wetsa jaweki jan 
yomeratibaonribi. 
•	Yomerati yoiabira Wexa bima 

chikix ikax kayamake.
•	Benbo ixonra non yomerati 

jake.

Yono.- Jiwi taxbakan ja, jawen 
bimi inin, yapan piti, niwe isakan 
piti.

•	 Iskon Niwenra 
yono naman 
mishkiai.

•	Yono naman 
mishkikinra en 
sipan bike.

Yonpa.- Yoina apashiro jisa, 
bonkonko perakai.
•	Ronin Rawara yonpa merax 

rateke.
•	Yonpa oinaxra nawashian 

noyakainke.

Yonshin.- Jiwi chorish,jawen bichi 
jan chopa keneati, karo aká 
xená.
•	 Isa raninra, yonshin bichi jenen 

jawen chopa keneai.
•	Yonshin karo kete akara kikin 

xenashaman iki.

Yopa.- Yomerai kaxonbi 
tsakakin keneresai.Yomeratanax 
jawebioma nokotai.
•	Nokon chai riki iora yopa, 

yomerai kaxonra jawebi 
beyamai.

•	Yopa ixonbira nokon baken 
yapa icha iketianres chahike.

Yosai.- Kaborinin ichaxon 
bachiai.
•	Kana biriaketaitianra kaborinin 

yosai.
•	Koborinin yosai onanaxra  

nokon yosi mashi koirani kake. 



195

Yosma.- Koshima , pakeresai itan 
iiosma.
•	Pexe Bitara kikin yosma joni iki, 

timakana pakeresai.
•	Ponsen riki yosma yoina. 

Yosi.- Basi baritiaya joni.
Non titan papa itan non papan 
papa ati joi ribi.
•	Rama netera yosi nokotai, 

jakoankin yokakanwe.
•	Bakebo eseira nokon yosi 

yakake.

Yoshin.- Mawatax kaya pikotax 
xein ikai.
•	Paranta namanra yoshin xein 

itai.
•	Oi benonra yoshin icha xein 

iakeai.

Yoshina.-Yoiabi ninkatama keska 
ikai.
•	Sanken Kopira jawen awinin 

ramiabi jaki yoshina iki.
•	Ratera patsati yoiabi 

ninkatama keska yoshinax 
yakake.

Yoshpe.- Maimea yobin kokoti, 
joxo napoya ikaxbi jeneya.

•	Kanan Ratera, yoshpe kokoi 
itai.

•	Yoshpe banabira jenen 
mapoke.

 

Yosho.-Jaweki pontema.
•	Konxan nontianoxon oinabi 

yosho iketianra en ayamai.
•	Pia yosho iketianra en yapa 

tsakayamake.

Yora.-Joni jayata nami, jan xao 
mapoa.
•	Kokara chirapa oin aka yora 

payoke.
•	Xoaira ikaxra ea yora iwe iki.

Yoteti.-Chanke iki niti.
•	Kabira baketian rantokoain 

tobini ikax yoteti niai iki.
•	Jochira tsini tsinii tobitax, yoteti 

niai.

Yotokonti.- Jiwi, wiso wacho 
jan xeta takosh ati, moatian 
non yosibaon jaton xeta 
raonpaoni.
•	Korin Nimanra xeta koshiakin 

yotokonti nakai.
•	Yotokonti nakaara ibirai, 

jakopira jawen xeta wiso iki.





197

Glosario

Akinmis
Akoron
Anki
Awantso
Awayonka
Baita
Bao
Bechi
Bismanti
Bome
Boman
Chaikoni
Chikaro
Ewa
Inkanto
Iwakata
Jishtenti

Jonox
Kishpina
Manpin 
Menin 
Minkoa 
Mirikoti
Naimeto
Parori
Pesenen
Poitere
Sapani
Semei
Sinpira
Tsanas
Wairoro
Yonpa



198



199

I 
La democracia y el sistema interamericano

Artículo 1 
Los pueblos de América tienen derecho a la democracia y sus gobiernos la obligación 
de promoverla y defenderla. La democracia es esencial para el desarrollo social, político 
y económico  de los pueblos de las Américas. 

Artículo 2
El ejercicio efectivo de la democracia representativa es la base del estado de derecho y 
los regímenes constitucionales de los Estados Miembros de la Organización de los Estados 
Americanos. La democracia representativa se refuerza y profundiza con la participación 
permanente, ética y responsable de la ciudadanía en un marco de legalidad conforme 
al respectivo orden constitucional. 

Artículo 3
Son elementos esenciales de la democracia representativa, entre otros, el respeto a 
los derechos humanos y las libertades fundamentales; el acceso al poder y su ejercicio 
con sujeción al estado de derecho; la celebración de elecciones periódicas, libres, 
justas y basadas en el sufragio universal y secreto como expresión de la soberanía 
del pueblo; el régimen plural de partidos y organizaciones políticas; y la separación e 
independencia de los poderes públicos. 

Artículo 4
Son componentes fundamentales del ejercicio de la democracia la transparencia de 
las actividades gubernamentales, la probidad, la responsabilidad de los gobiernos en 
la gestión pública, el respeto por los derechos sociales y la li bertad de expresión y 
de prensa. La subordinación constitucional de todas las instituciones del Estado a la 
autoridad civil legalmente constituida y el respeto al estado de derecho de todas las 
entidades y sectores de la sociedad son igualmente fundamentales para la democracia. 

Artículo 5 
El fortalecimiento de los partidos y de otras organizaciones políticas es prioritario para 
la democracia. Se deberá prestar atención especial a la problemática derivada de los 
altos costos de las campañas electorales y al establecimiento de un régimen equilibrado 
y transparente de financiación de sus actividades. 

Artículo 6 
La participación de la ciudadanía en las decisiones relativas a su propio desarrollo 
es un derecho y una responsabilidad. Es también una condición necesaria para el 
pleno y efectivo ejercicio de la democracia. Promover y fomentar diversas formas de 
participación fortalece la democracia. 

II 
La democracia y los derechos humanos 

Artículo 7 
La democracia es indispensable para el ejercicio efectivo de las libertades fundamentales 
y los derechos humanos, en su carácter uni versal, indivisible e interdependiente, 
consagrados en las respectivas constituciones de los Estados y en los instrumentos 
interamericanos e internacionales de derechos humanos.

Artículo 8
Cualquier persona o grupo de personas que consideren que sus derechos humanos han 
sido violados pueden interponer denuncias o peticiones ante el sistema interamericano 
de promoción y protección de los derechos humanos conforme a los procedimientos 
establecidos en el mismo. Los Estados Miembros reafirman su intención de fortalecer el 
sistema interamericano de protección de los derechos humanos para la consolidación 
de la democracia en el Hemisferio.

Artículo 9 
La eliminación de toda forma de discriminación, especialmente la discriminación de 
género, étnica y racial, y de las diversas formas de intolerancia, así como la promoción y 
protección de los derechos humanos de los pueblos indígenas y los migrantes y el respeto 
a la diversidad étnica, cultural y religiosa en las Américas, contribuyen al fortalecimiento 
de la democracia y la participación ciudadana. 

Artículo 10
La promoción y el fortalecimiento de la democracia requieren el ejercicio pleno y 
eficaz de los derechos de los trabajadores y la aplicación de normas laborales básicas, 
tal como están consagradas en la Declaración de la Organización Internacional del 
Trabajo (OIT) relativa a los Principios y Derechos Fundamentales en el Trabajo y su 
Seguimiento, adoptada en 1998, así como en otras convenciones básicas afines de la 
OIT. La democracia se fortalece con el mejoramiento de las condiciones laborales y la 
calidad de vida de los trabajadores del Hemisferio. 

III 
Democracia, desarrollo integral y combate a la pobreza

Artículo 11 
La democracia y el desarrollo económico y social son interdependientes y se refuerzan 
mutuamente. 

Artículo 12
La pobreza, el analfabetismo y los bajos niveles de desarrollo humano son factores que 
inciden negativamente en la consolidación de la democracia. Los Estados Miembros 
de la OEA se comprometen a adoptar y ejecutar todas las acciones  necesarias 
para la creación de empleo productivo, la reducción de la pobreza y la erradicación 
de la pobreza extrema, teniendo en cuenta las diferentes realidades y condiciones 
económicas de los países del Hemisferio. Este compromiso común frente a los problemas 
del desarrollo y la pobreza también destaca la importancia de mantener los equilibrios 
macroeconómicos y el imperativo de fortalecer la cohesión social y la democracia. 

Artículo 13 
La promoción y observancia de los derechos económicos, sociales y culturales son 
consustanciales al desarrollo integral, al crecimiento económico con equidad y a la 
consolidación de la democracia en los Estados del Hemisferio.

Artículo 14 
Los Estados Miembros acuerdan examinar periódicamente las acciones adoptadas y 
ejecutadas por la Organización encaminadas a fomentar el diálogo, la cooperación 
para el desarrollo integral y el combate a la pobreza en el Hemisferio, y tomar las 
medidas oportunas para promover estos objetivos. 

Artículo 15
El ejercicio de la democracia facilita la preservación y el manejo adecuado del medio 
ambiente. Es esencial que los Estados del Hemisferio implementen políticas y estrategias 
de protección del medio ambiente, respetando los diversos tratados y convenciones, 
para lograr un desarrollo sostenible en beneficio de las futuras generaciones.

Artículo 16 
La educación es clave para fortalecer las instituciones democráticas, promover 
el desarrollo del potencial humano y el alivio de la pobreza y fomentar un mayor 
entendimiento entre los pueblos. Para lograr estas metas, es esencial que una educación 
de calidad esté al alcance de todos, incluyendo a las niñas y las mujeres, los habitantes 
de las zo nas rurales y las personas que pertenecen a las minorías.

IV 
Fortalecimiento y preservación de la institucionalidad democrática

Artículo 17 
Cuando el gobierno de un Estado Miembro considere que está en riesgo su proceso 
político institucional democrático o su legítimo ejercicio del poder, podrá recurrir 
al Secretario General o al Consejo Permanente a fin de solicitar asistencia para el 
fortalecimiento y preservación de la institucionalidad democrática. 

Artículo 18
Cuando en un Estado Miembro se produzcan situaciones que pudieran afectar el 
desarrollo del proceso político institucional democrático o el legítimo ejercicio del poder, 
el Secretario General o el Consejo Permanente podrá, con el consentimiento previo 
del gobierno afectado, disponer visitas y otras gestiones con la finalidad de hacer un 
análisis de la situación. El Secretario General elevará un informe al Consejo Permanente, 
y éste realizará una apreciación colectiva de la situación y, en caso necesario, podrá 
adoptar decisiones dirigidas a la preservación de la institucionalidad democrática y 
su fortalecimiento. 

Artículo 19
Basado en los principios de la Carta de la OEA y con sujeción a sus normas, y en 
concordancia con la cláusula democrática contenida en la Declaración de la ciudad 
de Quebec, la ruptura del orden democrático o una alteración del orden constitucional 
que afecte gravemente el orden democrático en un Estado Miembro constituye, 
mientras persista, un obstáculo insuperable para la participación de su gobierno en las 
sesiones de la Asamblea General, de la Reunión de Consulta, de los Consejos de la 
Organización y de las conferencias especializadas, de las comisiones, grupos de trabajo 
y demás órganos de la Organización. 

Artículo 20 
En caso de que en un Estado Miembro se produzca una alteración del orden 
constitucional que afecte gravemente su orden democrático, cualquier Estado 
Miembro o el Secretario General podrá solicitar la convocatoria inmediata del Consejo 
Permanente para realizar una apreciación colectiva de la situación y adoptar las 
decisiones que estime conveniente. El Consejo Permanente, según la situación, podrá 
disponer la realización de las gestiones diplomáticas necesarias, incluidos los buenos 
oficios, para promover la normalización de la institucionalidad democrática. Si las 
gestiones diplomáticas resultaren infructuosas o si la urgencia del caso lo aconsejare, 
el Consejo Permanente convocará de inmediato un período extraordinario de sesiones 
de la Asamblea General para que ésta adopte las decisiones que estime apropiadas, 
incluyendo gestiones diplomáticas, conforme a la Carta de la Organización, el derecho 
internacional y las disposiciones de la presente Carta Democrática. Durante el proceso 
se realizarán las gestiones diplomáticas necesarias, incluidos los buenos oficios, para 
promover la normalización de la institucionalidad democrática. 

Artículo 21 
Cuando la Asamblea General, convocada a un período extraordinario de sesiones, 
constate que se ha producido la ruptura del orden democrático en un Estado Miembro 
y que las gestiones diplomáticas han sido infructuosas, conforme a la Carta de la OEA 
tomará la decisión de suspender a dicho Estado Miembro del ejercicio de su derecho de 
participación en la OEA con el voto afirmativo de los dos tercios de los Estados Miembros. 
La suspensión entrará en vigor de inmediato. 
El Estado Miembro que hubiera sido objeto de suspensión deberá continuar observando 
el cumplimiento de sus obligaciones como miembro de la Organización, en particular 
en materia de derechos humanos.
Adoptada la decisión de suspender a un gobierno, la Organización mantendrá sus 
gestiones diplomáticas para el restablecimiento de la democracia en el Estado Miembro 
afectado. 

Artículo 22 
Una vez superada la situación que motivó la suspensión, cualquier Estado Miembro o 
el Secretario General podrá proponer a la Asamblea General el levantamiento de la 
suspensión. Esta decisión se adoptará por el voto de los dos tercios de los Estados Miembros, 
de acuerdo con la Carta de la OEA.

V 
La democracia y las misiones de observación electoral

Artículo 23
Los Estados Miembros son los responsables de organizar, llevar a cabo y garantizar 
procesos electorales libres y justos. Los Estados Miembros, en ejercicio de su soberanía, 
podrán solicitar a la OEA asesoramiento o asistencia para el fortalecimiento y desarrollo 
de sus instituciones y procesos electorales, incluido el envío de misiones preliminares 
para ese propósito. 

Artículo 24
Las misiones de observación electoral se llevarán a cabo por solicitud del Estado Miembro 
interesado. Con tal finalidad, el gobierno de dicho Estado y el Secretario General celebrarán 
un convenio que determine el alcance y la cobertura de la misión de observación electoral 
de que se trate. El Estado Miembro deberá garantizar las condiciones de seguridad, libre 
acceso a la información y amplia cooperación con la misión de observación electoral. 
Las misiones de observación electoral se realizarán de conformidad con los principios y 
normas de la OEA. La Organización deberá asegurar la eficacia e independencia de estas 
misiones, para lo cual se las dotará de los recursos necesarios. Las mismas se realizarán 
de forma objetiva, imparcial y transparente, y con la capacidad técnica apropiada. Las 
misiones de observación electoral presentarán oportunamente al Consejo Permanente, a 
través de la Secretaría General, los informes sobre sus actividades. 

Artículo 25 
Las misiones de observación electoral deberán informar al Consejo Permanente, a través 
de la Secretaría General, si no existiesen las condiciones necesarias para la realización 
de elecciones libres y justas. La OEA podrá enviar, con el acuerdo del Estado interesado, 
misiones especiales a fin de contribuir a crear o mejorar dichas condiciones. 

VI 
Promoción de la cultura democrática

Artículo 26 
La OEA continuará desarrollando programas y actividades dirigidos a promover los 
principios y prácticas democráticas y fortalecer la cultura democrática en el Hemisferio, 
considerando que la democracia es un sistema de vida fundado en la libertad y el 
mejoramiento económico, social y cultural de los pueblos. La OEA mantendrá consultas 
y cooperación continua con los Estados Miembros, tomando en cuenta los aportes de 
organizaciones de la sociedad civil que trabajen en esos ámbitos. 

Artículo 27 
Los programas y actividades se dirigirán a promover la gobernabilidad, la buena 
gestión, los valores democráticos y el fortalecimiento de la institucionalidad política y de 
las organizaciones de la sociedad civil. Se prestará atención especial al desarrollo de 
programas y actividades para la educación de la niñez y la juventud como forma de 
asegurar la permanencia de los valores democráticos, incluidas la libertad y la justicia social.

Artículo 28 
Los Estados promoverán la plena e igualitaria participación de la mujer en las estructuras 
políticas de sus respectivos países como elemento fundamental para la promoción y 
ejercicio de la cultura democrática. 

CARTA DEMOCRÁTICA INTERAMERICANA

Guarda 2.indd   1 2/24/14   5:16 PM



Diccionario Quechua Collao.indd   300 2/24/14   11:35 AMGuarda 2.indd   2 2/24/14   5:17 PM





SÍMBOLOS DE LA PATRIA

HIMNO NACIONAL
CORO

Somos libres, seámoslo siempre,
y ante niegue sus luces el Sol,
que faltemos al voto solemne
que la Patria al Eterno elevó.

El 10 de diciembre de 1948, la Asamblea General de las Naciones Unidas aprobó y proclamó
la Declaración Universal de Derechos Humanos, cuyos artículos figuran a continuación:

“DISTRIBUIDO GRATUITAMENTE POR EL MINISTERIO DE EDUCACIÓN
PROHIBIDA SU VENTA”

CORO DEL HIMNO NACIONAL ESCUDOBANDERA


